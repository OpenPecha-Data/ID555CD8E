༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG24782
ImageGroup:
ISBN:
11KG24784
n/a
LCCN:
n/a
Title:
རྣམ་འགྲེལ་ཐ་དཔྱོད་ཀྱི་མཆན་འགྲེལ་ཀུན་མཁྱེན་ཞལ་ལུང་བྱ་བ།
rnam 'grel tha dpyod kyi mchan 'grel kun mkhyen zhal lung bya ba/
to-be-supplied
Author:
to-be-supplied
n/a
Descriptor:
Original Publication:
Place:
Publisher:
I CIL
In/a
In/a
1
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
VIL
n/a
Scanned at Tibetan Buddhist Resource Center, 1430 Massachusetts Avenue, Cambridge,
MA 02138, USA.



རྣམ་འགྲེལ་མཐའ་དཔྱོད་ཀྱི་མཆན་འགྲེལ་ཀུན་མཁྱེན་
ཞལ་ལུང་ཞེས་བྱ་བ་བཞུགས་སོ།།
རྒན་གྱའི་དཀོན་མཆོག་རྒྱ་མཚོས་བརྩམས།
£
w
8/#/ །0» །རྣ01?-?
མི་རིགས་དཔེ་སྐྲུན་ཁང་།
༈༈༈08༢ སྙ01༧ >
} }， 8. 00 OC



༄༅། །རྣམ་འགྲེལ་མཐའ་དཔྱོད་ཀྱི་མཆན་འགྲེལ་
ཀུན་མཁྱེན་ཞལ་ལུང་ཞེས་བྱ་བ་
བཞུགས་སོ། །
རྒན་གྱའི་དཀོན་མཆོག་རྒྱ་མཚོས་བརྩམས།



དཀར་ཆག
，，，，，
ལེའུ་དང་པོའི་མཆན།
རང་དོན་རྗེས་དཔག་གི་ལེའུའི་མཆན། ..…………………….
མཆོད་བརྗོད་སོགས་ཀྱི་མཆན། .....……....
...................…..
ཀླད་དོན་དགོས་སོགས་ཆོས་བཞི་འཕྲོས་པ་དང་བཅས་པའི་མཆན། ..….…………………..
ཕྱོགས་སྒྲའི་སྐབས་ཀྱི་མཆན། ....….…
གཏན་ཚིགས་ཡང་དག་བཤད་པའི་སྐབས་ཀྱི་མཚན། ....……..…..
གཏན་ཚིགས་ལྟར་སྣང་བཤད་སྐབས་ཀྱི་མཆན།
འབྲས་རྟགས་ཡང་རྟོགས་ཀྱི་མཆན། ...………
རང་བཞིན་རྟགས་ཀྱི་མཚན། ...….....….………..
མ་དམིགས་པའི་རྟགས་ཀྱི་མཚན། .....……..….....
གསུམ་ཉིད་དུ་ངེས་པར་སྒྲུབ་པའི་མཆན།
མཚན་གཞི་ལ་མཚན་ཉིད་ངེས་བྱེད་རྒྱས་པར་བཤད་པའི་མཆན། .....…………….
ལུང་འགལ་སོགས་ཀྱི་མཆན། ..…………………... ............
འབྲེལ་བ་ངེས་བྱེད་ཀྱི་ཚད་མ་རྒྱས་པར་བཤད་པའི་མཆན། ………………
....



•，
，，，，，
................
• • • •
དགག་རྟགས་ཀྱི་འབྲེལ་བ་ངེས་བྱེད་རྒྱས་པར་བཤད་པའི་མཚོན། ..…………………….
ཡིད་ཆེས་ཀྱི་རྟགས་བཤད་པའི་མཆན།
ལེའུ་གཉིས་པའི་མཆན།
ཚད་མ་གྲུབ་པའི་ལེའུའི་མཆན།
ཚད་མ་འཕྲོས་པ་དང་བཅས་པའི་མཆན། ...….……………..
ཚད་མིན་བཤད་སྐབས་ཀྱི་མཆན།
མཚན་གཞིའི་སྟེང་དུ་མཚན་ཉིད་ངེས་བྱེད་ཀྱི་ཚད་མ་བཤད་པའི་མཚན། ..…….
ལྟག་ཆོད་སོགས་ཀྱི་མཆན།
ལེའུ་གསུམ་པའི་མཆན།
གཞལ་བྱའི་གྲངས་ངེས་སྐབས་ཀྱི་མཆན།
ཚད་མའི་གྲངས་ངེས་སྐབས་ཀྱི་མཆན།
...........
，，.............
- 2
-



-ལེའུ་དང་པོའི་མཆན།
ལེའུ་དང་པོའི་མཆན།
༄༅། །རྣམ་འགྲེལ་མཐའ་དཔྱོད་ཀྱི་མཆན་འགྲེལ་
ཀུན་མཁྱེན་ཞལ་ལུང་ལས་ལེའུ་དང་པོའི་མཆན།
རང་དོན་རྗེས་དཔག་གི་ལེའུའི་མཆན།
༄༅། །མདོ་རྒྱུད་རིག་བྱེད་མང་ཐོས་གསེར་སྒོང་དུ། །
མཁྱེན་བརྩེ་དྲོད་ཀྱིས་སྨིན་པའི་ཚངས་པའི་སྤུན། །
སྔོན་མེད་ལེགས་བཤད་གསར་བའི་མཆོག་སྦྱིན་མཁན། །
མཁས་རྒྱའི་མེས་པོ་ཀུན་མཁྱེན་བླ་མར་འདུད། །
༄༅། །བཀྲ་ཤིས་འཁྱིལ་གྱི་ཤིང་དཔར་གྱི་ཨང་གྲངས་གཞིར་བཟུང་སྟེ་ཨང་གྲངས་གོང་མས་ཤོག་
གྲངས་དང་། ན་ཡིག་དང་བ་ཡིག་གིས་ཉིན་རྒྱབ་དང་། ཨང་གྲངས་རྗེས་མས་ཐིག་ཕྲེང་མཚོན་ནོ། །
མཆོད་བརྗོད་སོགས་ཀྱི་མཆན།
༡/ན/༤འཇམ་དབྱངས་གཉིས་ཀྱིས་ཞེས་པ་དཀར་སེར་གཉིས་ཡིན་ཏེ། རྗེ་ཉིད་ཀྱི་ཀ་ལཱ་བའི་
ཊིཀ་ཆེན་གྱི་དབུར། རྒྱལ་ཀུན་ཡབ་གཅིག་དཀར་སེར་རྣམ་གཉིས་ཀྱི །ཞེས་གསུངས་པ་ལྟར། དབུ་
– ]
—



རྣམ་འགྲེལ་མཐའདཔྱོད་ཀྱི་མཆན་འགྲེལ། -
མའི་མཐའ་དཔྱོད་དང་གྲུབ་མཐའ་རྩ་འགྲེལ་ལས་འཇམ་མགོན་གཉིས་ཞེས་འབྱུང་བའང་འདི་དང་འདྲ་
ཞིང་། དེའི་རྒྱུ་མཚན་ཡང་གསང་རྣམ་ལས། པཉྩའི་ཀྲི་ཧར་འོད་སྔོན་དབུས་སུ་ཡབ། །འདོད་པའི་ལྷ་
མཐོང་ཤར་གྱི་རཱ་མཁན་གནས། །ཞེས་པ་ལྟར་རོ། །
༢/༠/༣སྣང་མཐའི་ཡེ་ཤེས་གར། །ཞེས་པ་པཎ་ཆེན་སྐུ་ཕྲེང་ལྔ་བ་བློ་བཟང་ཡེ་ཤེས་ཡིན་ནོ། །
༢/༠/ ༤ སྤེལ་མཛད་པད་དཀར་འཛིན་པའི་ཞབས་ལ་འདུད། །ཅེས་པ་པད་དཀར་འཛིན་
པ་ངག་དབང་ཡེ་ཤེས་རྒྱ་མཚོ་མ་ཡིན་གྱི། རྒྱལ་བ་ཚངས་དབྱངས་པ་ཡིན་དགོས་སོ། །
༢/བ/༥ སྒྱུར་མཛད་བཤེས་གཉེན་མཆོག་རྣམས་ཆོས་ཀྱི་རྒྱལ། །ཞེས་པ་ཁྲི་རྒྱ་ནག་པ་བློ་གྲོས་
རྒྱ་མཚོ་དང་། ཐོར་གོད་པ་དོན་གྲུབ་རྒྱ་མཚོ་རྣམ་གཉིས་ཀྱི་མཛད་འཕྲིན་ལ་གཞིགས་ཏེ་བསྔགས་ཤིང་།
༢/༠༦ འཇམ་མགོན་རྣམ་བཞི་སོགས། །ཞེས་པ་གོང་གི་བླ་མ་གཉིས་དང། ཉི་ཐང་བ་ཤེས་
རབ་སྦྱིན་པ། ལྕང་སྐྱ་བློ་བཟང་ངམ་ངག་དབང་ཆོས་ལྡན་བཅས་ལ་ཐུན་མོང་དུ་མཆོད་པར་བརྗོད་ཅིང་།
འདིའི་བརྩི་ཚུལ་ཡང་རྗེ་རང་ཉིད་ཀྱི་གྲུབ་མཐའ་ཆེན་མོའི་སྦྱར་བྱང་དུ་གསུངས་སོ། །འདུལ་བའི་མཐའ་
དཔྱོད་དུ་བླ་ཆེན་པོ་ལ་ལན་གཉིས་སུ་མཆོད་པར་བརྗོད་པས་ཀྱང་གོང་ལྟར་བགྲང་དགོས་པ་ལ་ངེས་པ་སྟེར་
སྣོད །
༣/༡ སྟོང་ཁུན་ཟ་འོག་རི་མོ་ལྟར། །ཞེས་པ་རྗེ་ཉིད་ཀྱིས་མཛད་པའི་ལམ་ཊིཀ་ལས། རྒྱུ་
ནག་སྟོང་ཁུན་ཟེར་ཡང་ཏོང་ཁུ་སྟེ་ཤར་ཕྱོགས་ཞེས་པ་ལྟར་རོ། །
ཀླད་དོན་དགོས་སོགས་ཆོས་བཞི་འཕྲོས་པ་དང་བཅས་པའི་མཆན།
༣/ན/༥ རྒྱུན་གྱི་འགྲེལ་བཤད་རྒྱལ་བ་ཅན་ན་རེ། ཞེས་པ་ལྟར་ཡ་མ་རི་དང་ཉི་མ་སྦས་པ་
2
-



-ལེའུ་དང་པོའི་མཆན།
གཉིས་ཀྱིས་ཀྱང་འདི་ལྟར་འདོད་པ་རིགས་རྒྱུན་དང་ཊིཀ་ཆེན་དུ་གསུངས། ཕྱོགས་སྔའི་འདོད་པ་ཞིབ་
པར་ཤེས་འདོད་ན། སྡེ་དགེའི་བསྟན་འགྱུར་གླེགས་བམ་(དེ》བར་གཟིགས་པར་འཚལ།
༣/བ/༥ གྱུར་པ་ཞེས་ནི་བརྗོད་པ་ཡིན། །ཞེས་བྱུང་
། འདི་ག གྱུར་བ་ཉིད་གསུངས་དེ་ཡི་
ཕྱིར། །ཞེས་ཀྱང་འབྱུང་ངོ་། ཁོ་ན་རེ། །གྱུར་མ་གྱུར་ཡིན་མིན་ལ་བྱེད་ཟེར་ན། དེ་མི་འཐད་པར་ཐལ།
ཀུན་མཁྱེན་རང་ཉིད་ཀྱིས་མཛད་པའི་ཚད་མའི་ཟུར་བཀོད་ལས། གྱུར་མ་གྱུར་ཡིན་མིན་ལ་བྱེད་པར་ཐལ།
དམ་བཅའ་འཐད་པའི་ཕྱིར། འདོད་ན་རྫ་བུམ་གྱི་དུས་སུ་རྫ་བུམ་གྱི་ཉེར་ལེན་གྱི་འཇིམ་པ་དེ་རྫ་བུམ་ཡིན་
པར་ཐལ། རྡོ་བུམ་དུས་སུ་རྫ་བུམ་གྱི་ཉེར་ལེན་འཇིམ་པ་དེ་རྫ་བུམ་དུ་གྱུར་པ་ཡིན་པའི་ཕྱིར། དེར་ཐལ།
རྫ་བུམ་གྱི་ཉེར་ལེན་རྫ་བུམ་དུ་གྱུར་བའི་དུས་ཡོད་པའི་ཕྱིར། ཞེས་དང་། དེ་ལ་ཁོ་ན་རེ། གཞོན་ནུ་ཞིག་
རྒན་པོར་གྱུར་བའི་དུས་སུ་གཞོན་ནུ་དེ་རྒན་པོ་ཡིན་ཟེར་ན་མི་འཐད་པར་ཐལ། རྒན་གཞོན་གཉིས་ཀའི་
ཡིན་པ་མེད་པའི་ཕྱིར་དང་། གཞོན་ནུ་ཞིག་ནས་རྒན་པོར་གྱུར་བའི་ཕྱིར་ཏེ། ཞེས་ཤེས་བྱེད་དུ་ཞི་བ་ལྷའི་
ལུང་དྲངས་པའི་ཕྱིར། འདིས་སངས་རྒྱས་དང་དེ་རིང་གི་དུས་སུ་སངས་རྒྱས་གཉིས་ལ་མུ་བཞི་བརྩི་བའང་
ཁེགས་སོ། །ལུང་འདི་སྒྲ་ཇི་བཞིན་པ་མིན་ཟེར་ན། ལེའུ་གསུམ་པ་ལས། འགའ་ཡིས་རྒྱུ་སྒྲོ་བཏགས་
པའམ། །སྒྲ་ཡི་རྟེན་ནི་སྟོན་པ་ན། །སྣལ་མ་གཅིག་ནི་བཀར་བྱས་ལ། །འབྲས་ལ་སྣལ་མ་ཞེས་འཇུག་
འགྱུར། །ཞེས་པའི་དོན་ཅུང་ཟད་མ་རྟོགས་པའི་རྣམ་འགྱུར་དུ་གསལ་ལོ། །
བ/༢ ལེའུ་དང་པོའི་སེལ་འཇུག་སྐོར་སོགས་དང་། མངོན་སུམ་ལེའུ་དང་ལེའུ་བཞི་བ་རྒྱས་
པར་སྦྱོར་ཞིག་ཅེས་གསུང་ས་པ་ལྟར་ཅུང་ཟད་སྦྱར་ན། རྣམ་འགྲེལ་ལས། དེ་ཕྱིར་གཞན་སེལ་ཡུལ་ལ་
ནི། །དེ་ལྟར་ཕྱོགས་ལ་བརྗོད་པ་བསལ། །ཞེས་དང་། བླ་དེ་རིགས་གཞན་མི་དགོས་སོ། །ཞེས་པས་
ཀུན་བཏུས་ཀྱི་ རང་དབང་མེད་ཕྱིར་དེ་ལྡན་མིན། །སོགས་དང་འགལ་བའི་སྐྱོན་སྤོང་བྱས་པ་མ་ཡིན་
3



རྣམ་འགྲེལ་མཐའ་དཔྱོད་ཀྱི་མཆན་འགྲེལ།
པར་ཐལ་ལོ། །དེ་བཞིན་དུ་ཕྱོགས་གླང་གིས། གཞན་སེལ་བའི་ཁྱད་པར་དུ་བྱས་པའི་ཁྱད་པར་འཛིན་
ཏོ། །ཞེས་གསུངས་པའི་དོན་ལ་ལོག་པར་རྟོག་པ་དགག་པ་ལ། རྣམ་འགྲེལ་ལས། ཁྱད་པར་སྤྱི་དང་
འདྲེས་པ་འདིར། །རང་གི་མཚན་ཉིད་གཟུང་བྱ་མིན། །དེ་ནི་སྤྱི་དང་ཁྱད་པར་གྱི། །རྣམ་སོགས་ཅི་ཡང་
གཟུང་བྱ་མིན། །བྱེ་བྲགཁྱད་པར་མང་བོ་རྣམས། །དེ་གཅིག་ལ་ནི་མི་རུང་ཕྱིར། །ཞེས་པའི་གཞུང་འདི་
བྱུང་བ་མ་ཡིན་པར་ཐལ་བ་དང་། རྣམ་འགྲེལ་ལས། དེ་ཉིད་གཞན་ལས་ལྡོག་པ་ཡིས། །དངོས་པོ་དེ་ཡི་
ཆ་འགའ་ཞིག། རྟོགས་འགྱུར་ཞེས་པས་རབ་ཏུ་བཤད། །ཅེས་པས་གཞན་སེལ་ལ་བརྡ་འགོད་པ་ཕྱོགས་
གླང་གི་དགོངས་པར་བཤད་པ་མ་ཡིན་པར་ཐལ་ལོ་ །ཀུན་བཏུས་ལས། ཚད་མའི་ཡུལ་མི་ཤེས་པའི་
ཕྱིར། །གཙོ་བོ་རྗེས་འགྲོ་དང་ལྡན་མིན། །ཞེས་པའི་སྐྱོན་རང་ཉིད་ལ་སྤོང་བར། རྣམ་འགྲེལ་ལས། དེ་
ཡི་ཁྱད་པར་གཟུང་མེད་པར། །དངོས་པོ་ཙམ་ནི་སྒྲུབ་པ་ན། །དེ་ཙམ་ཁྱབ་བྱེད་བསྒྲུབ་བྱ་ཡིག །རྗེས་སུ་
འགྲོ་བ་ཉམས་པ་མེད། །ཅེས་གསུངས་པ་མ་ཡིན་པར་ཐལ་ལོ། །སློབ་དཔོན་ཕྱོགས་གླང་གིས། གཙོ་བོ་
ལ་སོགས་པ་ནི་ཡོད་པ་མ་ཡིན་ཏེ། མ་དམིགས་པའི་ཕྱིར་རོ། །ཞེས་གསུངས་པའི་རྟགས་སྦྱོར་དོན་གསུམ་
ངོས་འཛིན་པར། རྣམ་འགྲེལ་ལས། ཐོག་མེད་བག་ཆགས་ལས་བྱུང་བའི། །རྣམ་པར་རྟོག་པས་ཡོངས་
སྒྲུབ་པ། །ཡོད་མེད་གཉིས་ཀ་ལ་བརྟེན་པ། །སྒྲ་དོན་ཆོས་ནི་རྣམ་པ་གསུམ། །དེ་དངོས་ཉེར་ལེན་མེད་
པ་ཅན། །སྒྲུབ་ལ་དེ་མི་དམིགས་པར་ནི། །དེ་ལྟར་གཏན་ཚིགས་ཞེས་པའི་གཞུང་འདི་བྱུང་བ་མ་ཡིན་
པར་ཐལ་ལོག །ཡང་། ཀུན་བཏུས་ལས། ཡིད་ཆེས་ཚིག་ནི་མི་བསླུ་བའི། །ཞེས་གསུངས་པའི་དོན་
འཆད་པར། རྣམ་འགྲེལ་ལས་ འབྲེལ་བ་དང་ནི་རྗེས་མཐུན་ཐབས། །སྐྱེས་བུའི་དོན་ནི་རྗོད་བྱེད་ངག།
ཡོངས་བརྟགས་དབང་དུ་བྱས་ཡིན་གྱི་ །དེ་ལས་གཞན་པའི་དབང་བྱས་མིན། །ཞེས་བྱུང་བ་མ་ཡིན་པར་
ཐལ་བ་དང་། དེ་བཞིན་དུ་མངོན་སུམ་ལེའུ་ལས། དེ་ནི་རང་བཞིན་ངོ་བོ་ཡིས། །རྟོགས་ཕྱིར་གཞལ་བྱ་



—ལེའུ་དང་པོའི་མཆན།
གཉིས་སུ་བཞེད། །ཅེས་པས་ཀུན་བཏུས་ཀྱི། ཚད་མའོ་མཚན་ཉིད་གཉིས་གཞལ་བྱ་ །ཞེས་པའི་དོན་
བཤད་པ་མ་ཡིན་པར་ཐལ་ལོ། །ཀུན་བཏུས་ལས། ཡང་ཡང་ཤེས་པ་མ་ཡིན་ཏེ། །ཐུག་པ་མེད་འགྱུར་
དྲན་སོགས་བཞིན། །ཞེས་གསུངས་པའི་དོན་འཆད་པར། རྣམ་འགྲེལ་ལས། སྐད་ཅིག་སོ་སོ་ཐ་དད་
ཕྱིར། །ཁྱད་པར་ངོ་ཤེས་མ་ཡིན་ནོ། ། མཐོང་དང་མཚུངས་པར་དེ་འཛིན་ཕྱིར། ། ཁྱད་པར་ཡུལ་
ཅན་ཉིད་མ་ཡིན། །ཞེས་པའི་གཞུང་འདི་བྱུང་བ་མ་ཡིན་པར་ཐལ་ལོ། །ཚད་མ་མདོ་ལས། རྟོག་པ་དང་
བྲལ་མངོན་སུམ་མོ། །ཞེས་པའི་སྒྲུབ་བྱེད་འཆད་པར། རྣམ་འགྲེལ་ལས། མངོན་སུམ་རྟོག་དང་བྲལ་
བར་ནི། །མངོན་སུམ་ཉིད་ཀྱིས་འགྲུབ་པར་འགྱུར། །ཞེས་པའི་གཞུང་འདི་བྱུང་བ་མ་ཡིན་པར་ཐལ་
ལོ། །ཀུན་བཏུས་ལས། དེ་ཡི་ཐ་སྙད་དབང་བོས་བྱས། །ཞེས་པའི་དོན་འཆད་པར། རྣམ་འགྲེལ་ལས།
གོ་བར་བྱེད་པ་ཉིད་མཐོང་ནས། །ཐ་སྙད་ངེས་པར་སྦྱར་བ་ཡིན། །དབང་བོའི་ཐ་སྙད་ལ་དེ་ཡོད། །སྦྱར་
བར་བྱའང་དེ་ཆོས་ཡིན། །དེ་ཕྱིར་ཐ་སྙད་འདི་ལ་ནི། །སྦྱར་བྱ་རང་བཞིན་རྟགས་ཡིན་ཏེ། །ཞེས་པའི་
གཞུང་འདི་བྱུང་བ་མ་ཡིན་པར་ཐལ་ལོ། ཡང་
། ཕྱོགས་གླང་གི་རྣམ་པར་ཤེས་པའི་ཚོགས་ལྔ་ནི་བསགས་
པ་ལ་དམིགས་པ་ཡིན་ནོ། །ཞེས་པའི་དོན་འཆད་པར། དོན་གཞན་དང་ནི་མངོན་འབྲེལ་ཕྱིར། །རྡུལ་
ཕྲན་གཞན་གང་སྐྱེ་འགྱུར་བ། །དེ་དག་བསགས་བྱེད་དེ་དག་ནི། ། ཤེས་པ་སྐྱེ་བའི་རྒྱུ་མཚན་ཡིན། །
ཞེས་པའི་གཞུང་འདི་བྱུང་བ་མ་ཡིན་པར་ཐལ་ལོ། །མདོ་ལས། རང་རིག་ལ་ཡང་རྟོག་མི་འདོད། །དོན་
ལ་རྣམ་པར་རྟོག་ཕྱིར་རོ། །ཞེས་པའི་དོན་འཆད་པར། རྣམ་འགྲེལ་ལས། རང་གི་ངོ་བོ་སྒྲ་དོན་མིན། །
དེ་ཕྱིར་དེ་ལ་ཀུན་མངོན་སུམ། །ཞེས་དང་། ཤེས་གང་གང་ལ་སྒྲ་དོན་འཛིན། །དེ་ནི་དེ་ལ་རྟོག་པ་
ཡིན། །ཞེས་པའི་གཞུང་འདི་བྱུང་བ་མ་ཡིན་པར་ཐལ་ལོ། །ཀུན་བཏུས་ལས། མངོན་སུམ་ལྟར་སྣང་
རབ་རིབ་བཅས། །ཞེས་པའི་དོན་འཆད་པར། རྣམ་འགྲེལ་ལས། འདི་ནི་བཞི་བ་དམིགས་བསལ་ཏེ། །
-
5
-



རྣམ་འགྲེལ་མཐའ་དཔྱོད་ཀྱི་མཆན་འགྲེལ།
དེར་ནི་ཉེར་གནོད་ལས་སྐྱེས་བརྗོད། །དེ་ལ་རབ་རིབ་འབའ་ཞིག་ནི། །ཉེར་གནོད་མཚོན་པར་བྱེད་པ་
ཡིན། །ཞེས་པའི་གཞུང་འདི་བྱུང་བ་མ་ཡིན་པར་ཐལ་ལོ། །དེ་བཞིན་དུ་འབྲས་རྟོགས་གསུམ་གར་སྦྱར་
དུ་ཡོད་མོད་ཀྱང་། ཚིག་མངས་པས་མ་བྲིས། ལེའུ་བཞི་བ་ལས། དེ་སྤང་ཕྱིར་བདག་མཐོང་པའི་ཚིག།
ཅེས་དང་། དོན་སྨོས་དེ་ནི་སྒྲ་དག་དང་ །ཞེས་སོགས་ཀྱིས། ཚད་མ་མདོའི་རང་གི་མཐོང་དོན་རབ་
གསལ་བྱེད། །ཅེས་གསུངས་པ་སོགས་ལ་འགྲེལ་བཀོད་པ་མ་ཡིན་པར་ཐལ་ལོ། །ཡང་ཚད་མ་མདོ་ལས།
ཡིད་ཆེས་གྲགས་པའི་རང་རྟེན་ལའོ། །ཞེས་པའི་དོན་འཆད་པར། རྣམ་འགྲེལ་ལས། ཀུན་ཏུ་རྒོལ་བ་
བདག་ཉིད་ཀྱི། །བསྒྲུབ་བྱར་འདོད་པའི་ཆོས་གང་ཡིན། །ཆོས་དེ་ལྡན་ལ་གནོད་འགྱུར་གྱི ༣ཆོས་
གཞན་གྱི་ནི་ཆོས་ཅན་མིན། །གཞན་དུ་ཆོས་ཅན་གཞན་ལ་ནི། །གནོད་ཀྱང་འདི་ལ་ཅི་ཞིག་བཀག།
དོན་འདི་མཚན་ཉིད་ཀྱིས་རྟོགས་ཀྱང་། །རང་གི་ཆོས་ཅན་སྨོས་པས་ནི། །ཆོས་ཅན་ལ་ནི་གནོད་པས་
ཀྱང་། །གནོད་འགྱུར་ཞེས་ནི་གྲུབ་དོན་ཏེ། །རྟེན་ནི་འགལ་བར་གྱུར་བ་ཡིས། །དེ་བརྟེན་པ་ནི་འགལ་
པའི་ཕྱིར། །གཞན་ནི་དེ་ལྟའི་རྣམ་ཅན་ཆོས། །བསྒྲུབ་བྱ་ཡིན་ཞེས་བརྗོད་པའི་ཕྱིར། །དེ་གནོད་ཉིད་
ཡིན་པར་སེམས་པ། །དེ་ནི་རང་གི་ཆོས་ཅན་སྨོས། །ཞེས་པའི་གཞུང་འདི་བྱུང་བ་མ་ཡིན་པར་ཐལ་
ལོ། །ཀུན་བཏུས་ལས། གང་ཞིག་བསྒྲུབ་བྱའི་ཆོས་ཀྱི་རྟགས། ། དེ་ལྟར་སྣང་བ་ཕལ་ཆེ་བས། །དེས་
ན་གཏན་ཚིགས་སོགས་དོན་གྱི ། སྔོན་དུ་རྒྱས་པར་དེ་བསྟན་བྱ། །ཞེས་པའི་དོན་འཆད་པར། རྣམ་
འགྲེལ་ལས། གཏན་ཚིགས་རབ་ཏུ་དབྱེ་བའི་དོན། །བདེ་བར་གཟུང་བ་བསྒྲུབ་བྱའི་ཕྱིར། །ཕྱོགས་ཆོས་
རབ་ཏུ་དབྱེ་བ་ཡིས། །མདོར་བསྡུས་པར་ནི་གསུངས་པ་ཡིན། །ཞེས་པའི་གཞུང་འདི་བྱུང་བ་མ་ཡིན་པར་
ཐལ་ལོ། །འདི་དག་ནི་མཚོན་པ་ཙམ་ཡིན་ཏེ་རྒྱས་པར་གཞུང་རང་དུ་གསལ་ལོ། །
༤/བ/༥ སྨྲ་དང་དེ་ཡི་ཞལ་ལྕེ་བ། །དེ་ནི་གནས་དང་རྒྱན་རྣམས་དང་
། །དེ་ནི་ཆད་པས་



--ལེའུ་དང་པོའི་མཆན།
བཅད་པ་དང་། །འབྱུང་དང་གཅེས་སྤྲས་བྱེད་པའོ། །ཞེས་གསུངས་པའི་དོན་ནི། འཕགས་པ་ཐོགས་
མེད་ཀྱིས་མཛད་པའི་སའི་དངོས་གཞི་ལས། སྨྲ་བ་གང་ཞེ་ན་དེ་ཡང་རྣམ་པ་དྲུག་ཏུ་བལྟ་བར་བྱ་སྟེ། སྨྲ་
བ་དང་། རྨད་འཁྱེར་བ་(འཇིག་རྟེན་ན་གྲགས་པ་སྨྲ་བ་ཞེས་མངོན་པ་ཀུན་བཏུས་ལས་གསུངས) སྨྲ་བ་
དང། །རྩོད་པ་སྨྲ་བ་དང་། ཚིག་ངན་སྨྲ་བ་དང་མཐུན་པ་སྨྲ་བ་དང་
། གདམས་པར་སྨྲ་བའོ། སྨྲ་བའི་
ཞལ་ལྕེ་བ་གང་ཞེ་ན། དེ་ཡང་རྣམ་པ་དྲུག་ཏུ་བལྟ་བར་བྱ་སྟེ། འདི་ལྟ་སྟེ། རྒྱལ་བོ་ཞུགས་པའི་ས་དང་།
བསྐོས་པ་འདུ་བའི་ས་དང་། འཁོར་དང་། འདུ་བ་དང་
། ཆོས་དང་དོན་ལ་མཁས་པའི་དགེ་སྦྱོང་དང་
བྲམ་ཟེ་རྣམས་དང་། ཆོས་དང་དོན་འདོད་པའི་སེམས་ཅན་རྣམས་སོ། །སྨྲ་བའི་གཞི་གང་ཞེ་ན། དེ་ནི་
རྣམ་པ་བཅུར་བལྟ་བར་བྱའོ། །བསྒྲུབ་པར་བྱ་བའི་དོན་རྣམ་པ་གཉིས་དང་། བསྒྲུབ་པ་རྣམ་པ་བརྒྱད་
དོ། །བསྒྲུབ་པར་བྱ་བའི་དོན་རྣམ་པ་གཉིས་གང་ཞེ་ན། ངོ་བོ་ཉིད་དང་། བྱེ་བྲག་གོ། དེ་ལ་ངོ་བོ་ཉིད་
བསྒྲུབ་པ་ནི། ཡོད་པ་ཡང་ཡོད་པར་བསྒྲུབ། མེད་པ་ཡང་མེད་པར་བསྒྲུབ་བོ། །བྱེཁྲག་བསྒྲུབ་པ་ནི་བླ་ན་
ཡོད་པའང་བླ་ན་ཡོད་པར་བསྒྲུབ་པ་དང་
། བླ་ན་མེད་པ་ཡང་བླ་ན་མེད་པར་བསྒྲུབ་པ་དང་། བསྒྲུབ་པ་
རྣམ་པ་བརྒྱད་གང་ཞེ་ན། ད་མ་བཅའ་བ་དང་། གཏན་ཚིགས་དང་། དཔེར་བརྗོད་པ་དང་། མཐུན་པ་
དང་། མི་མཐུན་པ་དང་། མངོན་སུམ་དང་། རྗེས་སུ་དཔག་པ་དང་
། ཡིད་ཆེས་པའི་ལུང་ངོ་། །ཞེས་
དང། སྨྲ་བའི་རྒྱན་གོང་ཞེ་ན། དེ་ནི་རྣམ་པ་ལྔར་བལྟ་བར་བྱ་སྟེ། འདི་ལྟ་སྟེ། བདག་དང་ཕ་རོལ་གྱི་
ལུགས་ཤེས་པ་དང་། ཚིག་གི་སྦྱོར་བ་ཕུན་སུམ་ཚོགས་པ་དང་། མི་འཇིགས་པ་དང། བརྟན་པ་དང་།
ངོ་མི་བཟློག་པའོ། །ཞེས་དང་། སྒྲུབ་ཆད་པས་བཅད་པ་གང་ཞེ་ན། །དེ་ནི་རྣམ་པ་གསུམ་དུ་བལྟ་བར་
བྱ་སྟེ། བརྗོད་པ་གཏོང་བ་དང་། བརྗོད་པ་སྨད་དབང་དང་། བརྗོད་པའི་ཉེས་པའོ། །སྨྲ་བ་ལས་ངེས་
པར་བརྟག་པ་རྣམ་པ་གསུམ་གྱིས་ལེགས་པར་བརྟགས་ནས་སྨྲ་བར་མི་བྱེད་པའམ་ཡང་ན་བྱེད་པ་ནི་ངེས་
7
–



རྣམ་འགྲེལ་མཐའ་དཔྱོད་ཀྱི་མཆན་འགྲེལ།
པར་འབྱུང་བ་ཞེས་བྱའོ། །སྨྲ་བ་ལ་གཅེས་སྤྲས་བྱེད་པའི་ཆོས་གང་ཞེ་ན། ཆོས་གསུམ་ནི་སྨྲ་བ་ལ་གཅེས་
སྤྲས་བྱེད་པར་རིག་པར་བྱ་སྟེ། བདག་དང་ཕ་རོལ་གྱི་གཞུང་ལུགས་ལེགས་པར་ཤེས་པ་དང༌། མི་
འཇིགས་པ་དང་། སྤོབས་པའོ། ཞེས་གསུངས་པ་ལྟར་རོ། །
༥/༥/༦ གྲངས་ཅན་གྱི་མངོན་རྗེས་གཉིས་དང་ཞེས་སོགས་ནི། གྲུབ་མཐའ་རྩ་བ་ལས།
མངོན་སུམ་ཚད་མ་དབང་པོའི་འཇུག་པ་གཉིས། །རང་དོན་འབྲེལ་བདུན། ཞེས་པ་ལྟར་དང་། སྒྲ་བྱུང་
ཚད་མ་ལ་དབང་ཕྱུག་ནག་པོའི་རྒྱུད་ལྟ་བུ་འཇོག་དགོས་ཤིང་། །
༥/༠/༡ རིག་པ་ཅན་པའི་མངོན་རྗེས་དཔེ་དང་སྒྲ་བྱུང་གི་ཚད་མ་བཞི་དང་། ཞེས་པ་ཡང་
།
དེ་ཕྲད་ཁྱད་པར་འཛིན་རྟོག་རིག་པ་ཅན། །ནས། འཇིག་རྟེན་མིག་མདོ་ལུང་། ཞེས་པས་འཆད་དོ། །
རྒྱལ་དཔོག་པ་དང་ཙ་ར་ཀ་བའི་ལུགས་ནི་རིམ་བཞིན། དེ་ཉིད་ལས། མངོན་སུམ་རྗེས་དཔག་ཉེར་
འཇལ་ནས། གྲགས་སྙམ་སོགས། ཞེས་གསུངས་པ་ལྟར་རོ། །རྒྱང་ཕན་དང་གཅེར་བུ་བ་ཙཐཱརྣམས་
ཀྱིས་མངོན་སུམ་གཅིག་བུ་ཚད་མར་སྨྲ་ཞིང་། འོད་བྱེད་པའམ་ཉི་མ་བས་རིག་པ་ཅན་པའི་དེ་བཞིའི་སྟེང་
དུ་དོན་གྱི་གོ་བ་བསྣན་ནས་ལྔར་འདོད་པར་རྟོག་གེའི་སྐད་སྡེ་དཔར། （ ）རྟགས་ཅན་གྱི་གླེགས་
བམ་གྱི་ཤོག་གྲངས་སུམ་བརྒྱ་སོ་བརྒྱད་པར་གསལ་མོད། བློ་རིག་མཐའ་དཔྱོད་ལས། བདུན་དུ་འདོད་པ་
སེལ་བ་ཡིན་པའི་ཕྱིར་ཞེས་དྲངས་པ་ཇི་བཞིན་མ་རྙེད་པས་ཡིག་ནོར་ཡིན་ནམ་དཔྱད་དགོས་སོ། །
༥/༠/༣ འདིར་དེ་དག་གཙོ་བོར་བཀག་པ་དེ་དེ་དག་གཙོ་བོར་བཤད་པའི་དོན་ཡིན་པར་ཐལ།
འདོད་པའི་དེའི་ཕྱིར། འཁོར་གསུམ། འདོད་ན། ཞེས་གསུངས་པ། དེ་དག་གཙོ་བོར་རང་ལུགས་སུ་
མ་བཤད་པའི་དོན་ཡིན་ཏེ། དེའི་གོང་དུ། ལྟར་སྣང་བཞི་གཙོ་བོར་རང་ལུགས་སུ་བཤད་པའི་ཕྱིར། །
རྟགས་ཁས། ཞེས་གསུངས་པའི་ཕྱིར། གཞན་དུ་ན། ཕར་ཕྱིན་སྐབས་གསུམ་པའི་མཐའ་དཔྱོད་ལས།
-
8
-



ལེའུ་དང་པོའི་མཆན།
སྐབས་འདིར་གཙོ་བོར་སྟོན་པའི་གཞི་ཤེས་ཡིན་ན། ཐེག་ཆེན་གྱི་གཞི་ཤེས་ཡིན་པས་ཁྱབ་ཟེར་ན། འོ་ན།
དེ་ལ་མི་མཐུན་ཕྱོགས་ཀྱི་གཞི་ཤེས་མེད་པར་ཐལ། འདོད་པ་དེའི་ཕྱིར། འཁོར་གསུམ། འདོད་མི་ནུས་
ཏེ། དེ་གཙོ་བོར་བསྟན་པ་མི་མཐུན་ཕྱོགས་དོར་བའི་ཆེད་ཡིན་པའི་ཕྱིར། ཞེས་གསུངས་པ་དང་འགལ་
བར་འགྱུར་བའི་ཕྱིར།
༦/༠/༦ཆོས་མངོན་པ་དང་བརྡ་སྤྲོད་པའི་ལུགས་ཀྱི་མིང་ཚིག་ཡི་གེ་མི་གཅིག་པའི་ཕྱིར་རོ། །དེ་
ལས་གཞན་དུ་ན་གྲངས་ཅན་ལྟར་མངོན་པར་མི་གསལ་བའི་སྒྲ་ཞིག་ཡོད་པར་ཐལ། འདོད་པའི་ཕྱིར།
ཞེས་གསུངས་པའི་དོན་ནི། མཛོད་གནས་གཉིས་པ་ལས། མིང་གི་ཚོགས་ལ་སོགས་པ་ནི། །མིང་དང་
ངག་དང་ཡི་གེའི་ཚོགས། །ཞེས་གསུངས་པ་ལྟར། མངོན་པའི་ལུགས་ལ་མཛོད་མཐའ་དཔྱོད་ལས། ངོ་
བོ་ཡོད་དེ། དོན་གྱི་ངོ་བོ་ཙམ་སྟོན་པའི་སྒྲ་དེ་ཡིན་པའི་ཕྱིར། ཞེས་དང་། ཚིག་ཆོས་ཅན། ངོ་བོ་ཡོད་དེ།
དོན་གྱི་ཁྱད་པར་འབྲེལ་བར་སྟོན་པའི་རྗོད་བྱེད་ཀྱི་ངག་དེ་ཡིན་པའི་ཕྱིར། ཞེས་དང་། ཡི་གེ་ཆོས་ཅན།
ངོ་བོ་ཡོད་དེ། མིང་ཚིག་གི་དོན་གོ་བའི་གཞི་བྱེད་པའི་སྒྲ་ཙམ་དེ་ཡིན་པའི་ཕྱིར། ཞེས་དེ་གསུམ་དུ་ཕྱེས་
པའི་མཚན་ཉིད་གསུངས་པ་ལྟར་ཡིན་ལ། བརྡ་སྤྲོད་པའི་ལུགས་ནི། འདི་ལྟར། སྒྲ་མདོ་པཱ་ཎི་བ་ལས།
བྱིངས་མིན་པ་རྐྱེན་མེད་པ་དོན་དང་ལྡན་པ་མིང་ངོ་། །ཞེས་དང་། ཀ་ལཱ་བ་ལས། བྱིངས་དང་རྣམ་དབྱེ་
བོར་བའི་དོན་དང་ལྡན་པ་རྟགས་སོ་ ཞེས་དང་། དབྱངས་ཅན་མ་ལས། རྣམ་དབྱེའི་མཐའ་ཅན་ནི་
ཚིག་གོ། རྣམ་དབྱེ་མེད་པ་ནི་མིང་ངོ་། །ཞེས་གསུངས་པ་ལྟར། མིང་ནི་རྣམ་དབྱེ་ཉེར་གཅིག་དང་།
བྱིངས་ཀྱི་རྣམ་དབྱེ་བརྒྱ་རྩ་བརྒྱད་གང་རུང་གི་མཐའ་ཅན་དེ་ལ་ཚིག་ཟེར་ཞིང་། རྣམ་དབྱེ་སྡེ་ཚན་གཉིས་
གང་དང་ཡང་མི་ལྡན་པའི་བྱིངས། ཀྲྀཏ་རྐྱེན། དེ་ཕན། ཚིག་སྡུད་སོགས་གང་རུང་གི་མཐའ་ཅན་བརྗོད་
བྱའི་དོན་དང་ལྡན་པ་དེ་མིང་དུ་འཇོག་དགོས་སོ། །ཡི་གེ་ནི། ཀུན་མཁྱེན་ཆེན་པོས་མཛད་པའི་ལེགས་
-
༔
-



རྣམ་འགྲེལ་མཐའ་དཔྱོད་ཀྱི་མཆན་འགྲེལ།
སྦྱར་གཅེས་པའི་གནད་བསྡུས་མགྲིན་པའི་ལྕགས་སྒྲོག་རང་གྲོལ་ལས། ངོ་བོ་ནི། སྨྲ་སྒོ་ལས། རྣམ་
གྲངས་འགྱུར་བ་མེད་པ་དང་། །མིང་ཚིག་གསལ་བར་བྱེད་པ་དང་། །དོན་རྣམས་རྗོད་པར་བྱེད་པའི་
ཕྱིར། །ཡི་གེ་ཞེས་ནི་བརྗོད་པ་ཡིན། །ཞེས་གསུངས་པའི་དོན། ཨ་ཀླུ་ར། བྱཀྵ ཝརཎ། ཞེས་
པའོ། །ཞེས་གསུངས་ཏེ་གོ་སླའོ། །མདོར་ན། མཛོད་གནས་གཉིས་པའི་མཐའ་དཔྱོད་ལས། འདིས་ནི་
མངོན་པའི་ལུགས་ལ་སུབ་ཀྱི་མཐའ་ཅན་ཁྱད་པར་མི་སྟོན་པའི་རྣམ་དབྱེ་དང་བོ་གསུམ་མིང་ཡིན་པའི་དོན་
ནོ། །ཞེས་དང་། ལེགས་བཤད་ཀྱི་རྒྱལ་བོ་གྲུབ་མཐའ་ཆེན་མོ་ལས། ལྷ་དག་ལྷ་རྣམས་ཞེས་པ། སྒྲ་བ་
རྣམས་ཚིག་ཟེར་ཡང་འདིར་མིང་ངོ་། །ཞེས་གསུངས་པ་ལྟར་ཤེས་དགོས་སོ། །ཁོ་ན་རེ། མངོན་པར་མི་
གསལ་པའི་སྒྲ་ཡོད་པར་ཐལ། སྒྲ་མདོ་པཱ་ཎི་པ་ལས། མི་གསལ་བ་རྗེས་སུ་བྱ་བའི་ཨཏ་ཀྱི་ཨི་ཏི་ལའོ་ །
ཞེས་གསུངས་པའི་ཕྱིར་ཟེར་ན་ཡང་མཁྱབ་པ་གོང་དང་མཚུངས་སོ། །
༧/༥/༤ཆོས་ཕུང་གི་ངོ་བོ་བྱེ་བྲག་སྨྲ་བས་མིང་ཚིག་ཡི་གེའི་རང་བཞིན་གྱི་སྒྲ་ཡིན་པས་གཟུགས་
ཡིན་པར་འདོད་ལ། མདོ་སྡེ་བས་མིང་ཚིག་ཡི་གེ་འདུས་པའི་ཚོགས་སྤྱི་ལ་ཕུང་བོར་བཏགས་པས་ན་ལྡན་
མིན་ཡིན་ཞེས་པའི་དོན་ཡིན་པའི་ཕྱིར་རོ། །ཞེས་པ་འདི་ལ་ཡིག་ནོར་སྣང་བས་བྱེ་མདོ་གཉིས་ཀྱི་གོ་ས་
བརྗེ་དགོས་པ་ཁྱབ་མེད་ཀྱི་ལན་བཏབ་ལུགས་གཅིག་པོས་ཀྱང་གསལ་ལེར་རྟོགས་པར་འགྱུར་རོ། །དེ་
ཡིན་ཀྱང་
། བསྟན་བཅོས་ལྡན་མིན་དུ་འདོད་མཁན་དེ་བྱེ་སྨྲ་སྤྱི་ཙམ་མ་ཡིན་གྱི། མངོན་པ་ལས་གཞན་
པའི་སྡེ་བ་འགའ་ཞིག་དང་། ཁ་ཆེ་བ་གཉིས་ཡིན་ལ། མངོན་པ་སྡེ་བདུན་གྱི་རྗེས་འབྲང་མངོན་པ་དག་
གིས་ཆོས་ཕུང་གི་གཞི་ལྡོག་གཟུགས་དང་། སྤྱི་ལྡོག་འདུ་བྱེད་ཀྱི་ཕུང་བོར་འདོད་པར་མཛོད་གནས་དང་
བོའི་མཐའ་དཔྱོད་དུ་གསུངས་སོ། །
༧/ན ༼༥ ད་ལྟ་སྒྲ་བས་སྤྱི་བུངས་སུ་བསྒྱུར་སྣང་ཞིང་། ཞེས་པ་དབྱངས་ཅན་མ་ལས། སྤྱི་
- 10 --



-ལེའུ་དང་པོའི་མཆན།
བུངས་དང་རྣམ་འགྱུར་དང་གཙོ་བོ་རྣམས་ལ་མ་ཡ་ཊའོ། །ཞེས་པའི་ཐད་ཀྱི་འགྲེལ་བ་གསལ་ལྡན་ལས་
སྟོན་མོ་བྱེད་རྒྱུའི་ཟས་སྤུངས་པ་ལྟ་བུའི་སྤྱི་བུངས་དང་ཞེས་དང་། འདུལ་བ་མདོ་རྩར་ཡང་། སྤྱི་བུངས་
བཤམས་པ་ན་གཉྫི་བདུང་ངོ་། །ཞེས་དང་། རྒན་པའི་མཐར་རེ་རེར་སྤྱི་བུངས་བྱའོ། །ཞེས་པ་སོགས་ཀྱི་
སྟེང་ནས་གོ་དགོས་སོ། །
༧/༠/ ༥ རྟོག་གེར་བརྟེན་ཅིང་ངེས་པ། །ཞེས་སོགས་ཀྱི་དོན་ནི། གུང་ཐང་འཇམ་པའི་
དབྱངས་ཀྱིས་མཛད་པའི་སྐབས་བཞི་བའི་བསྡུས་དོན་ལས། རྒྱུན་ལས་རྟོག་གེར་ཆེད་དུ་བརྟེན་པ་
དང་། །དམ་བཅའ་གཞན་དུ་འགྱུར་ཕྱིར་མ་ངེས་དང་། །ཆོས་ཀུན་ཡུལ་དུ་མི་བྱེད་མ་ཁྱབ་དང་། །ཀུན་
རྫོབ་ཙམ་ལས་དོན་དམ་མམཐོང་དང་། །སྤོབས་པ་ཡོངས་སུ་གཏུགས་པའི་སྐྱོ་བ་ཅན། །འདི་ལྔ་སོ་སྐྱེ་ཁོ་
ནར་སྦྱར་ཕྱིར་རོ། །ཞེས་པའོ །
༩/བ/༢ སྔར་ལུང་མ་བསྟན་ལྷན་ཅིག་བྱུང་། །སྤྱོད་ཡུལ་མ་ཡིན་གྲུབ་པ་དང་། །ཡོད་དང་མེད་
ན་ཡོད་མེད་དང་། །གཉེན་པོ་དང་ནི་སྒྲ་བཞིན་ཕྱིར། །ཞེས་གསུངས་པའི་དོན་ནི། གལ་ཏེ་འདི་ཆོས་ཀྱི་
བར་ཆད་དུ་བྱུང་བ་ཡིན་ན། ཅིའི་ཕྱིར་སངས་རྒྱས་ཀྱི་ལུང་མ་བསྟན་ཏེ་ལུང་སྟོན་དགོས་པའི་ཕྱིར་རོ། །
ཐེག་པ་ཆེ་ཆུང་གཉིས་ཀ་སངས་རྒྱས་བཞུགས་པའི་དུས་སུ་ལྷན་ཅིག་བྱུང་བ་ཡིན་པས་ཕྱིས་སུ་བྱུང་ངོ་ཞེས་
མ་ངེས་པའི་ཕྱིར་དང། ས་དང་ཕར་ཕྱིན་དང་སྟོང་བ་ཉིད་ཀྱི་ཆོས་ཟབ་མོ་འདི་དག་རྟོག་གེ་བ་དང་མུ་
སྟེགས་པའི་བློའི་སྤྱོད་ཡུལ་མ་ཡིན་པས་དེ་དག་གིས་རྩོམ་མི་ནུས་པའི་ཕྱིར་དང་། གལ་ཏེ་ས་དང་ཕར་ཕྱིན་
སོགས་ཇི་ལྟ་བར་རྟོགས་པའི་སངས་རྒྱས་གཞན་གྱིས་རྩོམ་པ་ཡིན་ན་དེས་སྟོན་པའི་གསུང་དུའང་གྲུབ་པ་
ཡིན་པའི་ཕྱིར་དང་། ཐེག་ཆེན་ཞེས་པ་ཉན་ཐོས་ཀྱི་ཐེག་པ་ལས་ལོགས་སུ་ཡོད་ན་ཉན་ཐོས་ཀྱི་ཐེག་པའང་
ཡོད་པར་འགྲུབ་ག ལོགས་སུ་མེད་ན་ཉན་ཐོས་ཀྱི་ཐེག་པའང་མེད་པར་འགྲུབ་སྟེ། ཐེག་པ་གཅིག་ལ་ཆེ་
- ll



རྣམ་འགྲེལམཐའ་དཔྱོད་ཀྱི་མཆན་འགྲེལ།
ཆུང་མི་འདྲ་བ་གཉིས་བཞག་པ་མེད་པའི་ཕྱིར་རོ། །སྒྲིབ་གཉིས་ཀྱི་གཉེན་པོ་ཐེག་ཆེན་གྱི་ཆོས་མེད་ན།
སངས་རྒྱས་ཐོབ་པ་མི་སྲིད་པར་འགྱུར་ཏེ། ཉན་ཐོས་ཀྱི་སྡེ་སྣོད་ལས་བསྟན་པ་དེ་ཙམ་གྱིས་ཞི་བའི་མཐའ་
ལས་མི་གྲོལ་བའི་ཕྱིར་དང་། ཐེག་ཆེན་གྱི་ཆོས་ལས། སངས་རྒྱས་མེད་ལམ་མེད་འབྲས་བུ་མེད་སོགས་
གསུངས་པ་ནི། སྒྲ་དོན་གཞན་ནམ་དགོངས་པ་གཞན་གྱི་ཕྱིར་ཡིན་པས་ ཆོས་ཉིད་དང་འགལ་བ་མ་
ཡིན་པའི་ཕྱིར། ཞེས་རིགས་པའི་རྣམ་གྲངས་བརྒྱད་གསུངས་སོ། །
༡༠/ན/༢ ཇོ་བོའི་བདེན་གཉིས་ལས། མངོན་སུམ་རྗེས་དཔག་དགོས་པ་མེད། ཅེས་སོགས་
ཀྱི་དོན་དེ་ ཁ་ཅིག་གིས་ཕྱོགས་སྔའི་འདོད་པ་ཡིན་པར་གྲོ་ལུང་བའི་དགོངས་པར་བཞེད།
༡༠/ བ/༦ བསྟན་བཅོས་ཀྱི་ལུས་དང་བརྗོད་བྱ་ཞེས་གསུངས་པའི་ལུས་ནི་ཀུན་མཁྱེན་ཆེན་
པོའི་དབྱངས་ཅན་ཞལ་ལུང་ཉི་མ་འབུམ་གྱི་འོད་ཅན་ལས། ལུས་ནི་འདོད་པའི་དོན་ཅན་ཚིག་གི་ཕྲེང་། །
དབྱེ་ན་བཅད་ལྷུག་སྤེལ་མ་རྣམ་གསུམ་འདོད། །ཅེས་དང་། ལུས་ལ་ཚིག་དོན་གཉིས་སུ་འབྱེད་རྣམས་
འཁྲུལ། །ཞེས་གསུངས་པ་ལྟར་ཡིན་ཞིང་། སྐབས་དོན་མི་གཅིག་པའི་སྐྱོན་ཡང་མེད་དེ། མེ་ལོང་མ་
ལས། ལུས་ནི་རེ་ཞིག་འདོད་པ་ཡི། །དོན་གྱི་རྣམ་བཅད་ཚིག་གི་ཕྲེང་། །ཞེས་པ་འདི་བསྟན་བཅོས་སྤྱིའི་
ལུས་ལ་སྦྱར་དགོས་པའི་ཕྱིར། དེར་ཐལ། ཤིས་བརྗོད་ཕྱག་བྱ་དངོས་པོ་ནི། །ངེས་པར་བསྟན་པའང་དེ་
ཡི་སྒོ། །ཞེས་པ་འདི་སྤྱིར་བསྟན་བཅོས་ལ་འཇུག་པའི་སྒོར་སྦྱར་དགོས་པའི་ཕྱིར་ཏེ། གྲུབ་མཐའ་ཆེན་མོ་
ལས། འདི་ནི་མཁས་དབང་དཎྜིས་ཞེས་པ་ནས། བསྟན་བཅོས་རྩོམ་པ་ལ་འཇུག་པའི་སྒོ་ལྟ་བུ་ཤིས་
བརྗོད་དང་ ཕྱག་དང་དངོས་པོ་ངེས་བསྟན་གསུམ་གང་རུང་བྱས་ནས་འཇུག་པར་བཤད་པ་ལས་
འདིར་ཕྱག་འཚལ་བ་གཙོ་བོར་བྱས་ལ་ཞེས་གསུངས་པའི་ཕྱིར་རོ། །ཡང་ན་འོག་ཏུ་བསྟན་བཅོས་ལུས་ཀྱི་
སྒོ་ནས་མཆོད་པར་བརྗོད་པ་དང་། ཞེས་གསུངས་པ་ལྟར། དེ་ལ་བཤད་རུང་ངམ་དཔྱད་པར་བྱའོ། །
– 12
—



—ལེའུ་དང་པོའི་མཆན།
༡༡/ན༼༦ ཚིག་དོན་བཅུ་དྲུག་སྟོན་པ་ལྟ་བུ་དང་། །ཞེས་པའི་བཅུ་དྲུག་ནི་ ཚད་མ་གཞལ་བྱ་
ཐེ་ཚོམ་དགོས་པ་བཞི། །དཔེ་དང་གྲུབ་མཐའ་ཡན་ལག་རྟོག་གེ་བཞི། །གཏན་ཕབ་བརྗོད་པ་རྩོད་པ་སུན་
འབྱིན་བཞི། །ལྟར་སྣང་ཚིག་དོར་ལྟག་ཆོད་ཚར་གཅོད་བཞི། །ཞེས་པའོ། །
༡༣/བ/༢ བཞི་བརྒྱ་བ་ལས་ སངས་རྒྱས་ཀྱི་གསུང་ལྐོག་གྱུར་ལ། །ཞེས་སོགས་ཀྱི་ཚིགས་
བཅད་འདི་རབ་བྱེད་བཅུ་དྲུག་ཡོད་པ་ལས་བཅུ་གཉིས་པ་ལྟ་བ་དགག་པ་སྒོམ་པའི་ཐད་དུ་གསུངས་སོ། །
༡༣/༠/༤ དཔྱད་གསུམ་གྱི་དག་པའི་ལུང་གི་རྟགས་ཀྱིས་ཤིན་ཏུ་ལྐོག་གྱུར་སྟོན་པའི་ལུང་རང་
གི་བསྟན་བྱའི་དོན་ལ་མི་བསླུ་བར་སྒྲུབ་པའི་ཕྱི་རྒོལ་ཡང་དག་ཡིན། གཞལ་བྱའི་གནས་དང་བོ་གཉིས་ལ་
བཤད་པ་རྫོགས་པའི་གང་ཟག་ཡིན་དགོས་པའི་ཕྱིར་ཏེ། ཞེས་གསུངས་པ་ལ། ཁོ་ན་རེ། འོ་ན། དེའི་
ཕྱིར་རྒོལ་ཡང་དག་ཡིན་ན་དབང་རྣོན་ཡིན་པས་ཁྱབ་པར་ཐལ། དེ་ཡིན་ན་གཞལ་བྱའི་གནས་དང་བོ་
གཉིས་ལ་རྒྱས་པར་དཔྱད་པ་ཞུགས་པའི་ཁྱབ་པའི་ཕྱིར། ཁྱབ་སྟེ། མཐའ་དཔྱོད་ཆེན་མོའི་མཇུག་ཏུ།
དེ་གཉིས་ལ་རྒྱས་པར་དཔྱད་པ་ཞུགས་པར་ཐལ་ལོ། །འདོད་པའི་ཕྱིར། འདོད་ན་། དེ་ཆོས་ཅན།
མཁས་པ་དང་དབང་རྣོན་ཡིན་པར་ཐལ་ལོ་ཞེས་གསུངས་པའི་ཕྱིར་ཟེར་ན་ཞིབ་ཆ་ཞིག་དགོས་པར་སྣང་།
༡༤/༣/༥ འབྲེལ་བ་ལ་ལྡན་པའི་དང་། འདུ་བའི་འབྲེལ་བ་གཉིས་དང་། ཞེས་པ་ནི། ཚད་
མ་མདོའི་རང་འགྲེལ་ལས། འབྲེལ་བ་ནི་རྣམ་པ་གཉིས་ཏེ། ལྡན་པ་དང་འདུ་བའོ། །དེ་ཡང་མེ་དང་དུ་
བ་དང་བ་ལང་དང་རྭ་ལྟ་བུའོ་ཞེས་སོ། །ཞེས་གསུངས་པ་ལྟར་རོ། །
༡༤བ/༤ བསྟོད་པ་ལས། དུས་གསུམ་ཚ་དེ་ཉིད་ཀྱི་ནི།། བསྟན་ལས་གཞན་ལ་མ་མཆིས་
སོ།། ཞེས་པ་ནི། སློབ་དཔོན་དཔའ་བོས་མཛད་པའི་བསྟོད་པ་བརྒྱ་ལྔ་བཅུ་བའི་ཚིག་ཡིན་ཞིང་། དེའི་
འགྱེལ་བ་དགེ་སློང་དགའབྱེད་སྙན་པས་མཛད་པ་ལས། དུས་གསུམ་ཆ་དབྱེ་ཞེས་བྱ་བ་ནི། རེ་ཞིག་དང་
- 13 -



རྣམ་འགྲེལ་མཐའ་དཔྱོད་ཀྱི་མཆན་འགྲེལ།
པོར་ལུང་གི་དུས་དང་
། དེ་ནས་དེའི་དོན་བསམ་པའི་དུས་དང་། དེ་ནས་བསྒོམ་པ་ལ་པ་ལ་སྦྱོར་བའི་
དུས་ཞེས་བྱ་བ་ནི་དུས་གསུམ་གྱི་ཆ་དབྱེ་བའོ།། ཞེས་གསུང་པ་ལྟར་རོ།།
༡༧/༣/༣ མདོ་སྡེ་རྒྱན་ལས། སྡེ་སྣོད་གསུམ་ཁྱད་པར་བཞི་བཞིས་བཤད་པས་ཞེས་པ་ནི་
མདོ་སྡེ་རྒྱན་གྱི་ལེའུ་བཅུ་གཉིས་པ་ཡོངས་ཚོལ་གྱི་ལེའུ་ལས། གནས་རྣམས་དང་ནི་མཚན་ཉིད་དང་ །
ཆོསདོན་སྨོས་ཕྱིར་མདོ་ཡིན་ནོ། །མངོན་དུའི་ཕྱིར་དང་ཡང་ཡང་དང་། །ཟིལ་གནོན་རྟོགས་ཕྱིར་མངོན་
པའི་ཆོས། །ལྟུང་དང་འབྱུང་དང་ལྡང་བ་དང་། །ངེས་པར་འབྱུང་དང་གང་ཟག་དང་། །བཅས་པ་དང་
ནི་རབ་དབྱེ་དང་། །རྣམ་པར་ངེས་ཕྱིར་འདུལ་བ་ཉིད། །ཅེས་གསུངས་པ་ལྟར། གང་དུ་གསུང་ཡུལ་གྱི་
གནས་དང་། བདེན་པ་གཉིས་ཀྱི་མཚན་ཉིད། ཕུང་ཁམས་སྐྱེ་མཆེད་ཀྱི་ཆོས། དེའི་དོན་དགོངས་ལྡེམ་
དགོངས་སོགས་སུ་རྣམ་པར་འབྱེད་པ་མདོ་སྡེའི་སྡེ་སྣོད་དང་ བྱང་ཕྱོགས་སོགས་ཀྱི་དོན་མ་ནོར་བར་
གཏན་ལ་འབེབ་པས་མྱང་འདས་ལ་མངོན་དུ་ཕྱོགས་པར་བྱེད་པའི་ཕྱིར་དང་། ཆོས་རེ་རེ་ནས་ཟག་
བཅས་ཟག་མེད་སོགས་སུ་རྣམ་པར་དབྱེ་བ་ཡང་དང་ཡང་དུ་བསྟན་པ་དང། ཕས་ཀྱི་རྒོལ་བ་ཟིལ་གྱིས་
གནོན་པ་དང་། མདོའི་དོན་རིགས་པས་གཏན་ལ་ཕབས་ཏེ་རྟོགས་པར་བྱེད་པའི་ཕྱིར་ན་མངོན་པའི་ལྡེ་
སྣོད་དང་གང་ཟག་གང་ལ་བརྟེན་ནས་བསླབ་ཚིགས་བཅས་པ་དང། དེང་ཕྱིན་ཆད་འདི་ལྟ་བུ་བྱེད་དུ་མི་
གནང་ངོ་ཞེས་བཅས་པ་མཛད་པ་དང་
། བཅས་པའི་རབ་དབྱེ་བསྟན་པ་དང་ ལྟུང་བར་འགྱུར་མི་འགྱུར་
སོམཚམས་རྣམ་པར་ངེས་པར་རྟོགས་པར་བྱེད་པའི་ཕྱིར་ན་འདུལ་བའི་སྡེ་སྣོད་དུ་བཞག་གོ །
༡༧/༩/༤ ཞེས་སོགས་གསུངས་པའི་ཕྱིར། ཞེས་པའི་སོགས་ཁོངས་ནས་འདི་དག་གདོན་ཏེ།
འདུལ་བའི་སྡེ་སྣོད་ཀྱིས་ཚུལ་ཁྲིམས་དང་ཏིང་ངེ་འཛིན་གྱི་བསླབ་པ་བཤད་དེ། འདུལ་བ་ལས་འབྱུང་བ་
བཞིན་སྤྱོད་ན། ཚུལ་ཁྲིམས་མི་རལ་བས་འགྱོད་པ་མེད་པ་ལ་སོགས་པས་རིམ་གྱིས་ཏིང་ངེ་འཛིན་འཐོབ་
– 14 -



-ལེའུ་དང་པོའི་མཆན།
པའི་ཕྱིར་རོ། །མངོན་པས་ཆོས་རྣམས་ཀྱི་རང་སྤྱི་གཏན་ལ་ཕབ་སྟེ་རང་སྤྱིའི་མཚན་ཉིད་རྟོགས་པའི་ཤེས་
རབ་སྐྱེད་པའི་ཕྱིར་རོ། །
༡༩/ན༼ ༡ ཡང་མདོ་སྡེ་རྒྱན་ལས། རང་གི་འདུལ་ལའང་སྣང་ཕྱིར་དང། །ཞེས་པའི་སྐབས་བྱེ་
མདོ་སྔ་རབས་པས་ཐེག་ཆེན་ནི་སངས་རྒྱས་ཀྱི་བཀའ་མ་ཡིན་ཏེ། མདོ་སྡེ་དང་མི་མཐུན། འདུལ་བ་ལ་མི་
སྣང་། ཆོས་ཉིད་དང་འགལ་བའི་ཕྱིར་ཞེས་པའི་བར་བའི་རྩོད་སྤོང་ལ་གཞུང་འདི་བྱུང་ངོ་། །
༡༩/༠/༡ གཉིས་པ་གཞུང་དོན་ལ་ས་བཅད་ཆེན་པོ་ལྟར། ཞེས་པའི་དེ་རྒྱལ་ཚབ་ཐམས་ཅད་
མཁྱེན་པས་སློབ་དཔོན་ལྷ་དབང་བློའི་རྗེས་སུ་འབྲངས་ཏེ་མཛད་ཅིང་སྐུ་འབུམ་དཔར་མའི་གླེགས་བམ་
(ཅ)བར་བཞུགས།
༢༠/༠/༡ འཆི་མེད་མཛོད་ལས། བདེ་གཤེགས་སངས་རྒྱས་ཐམས་ཅད་མཁྱེན། །ཞེས་པ་
འདི་ལ་སྡེ་དཔར་ （སེ》དང། ཀུན་མཁྱེན་རང་ཉིད་ཀྱི་གསུང་འབུམ་ཁྲོད་དུ་བཞུགས་པའི་འཆི་མེད་
མཛོད་ལས། ཀུན་མཁྱེན་བདེ་གཤེགས་སངས་རྒྱས་དང། །ཞེས་ཀྱང་འབྱུང་ངོ་། །
༢༢/བ/༡ རྣམ་བཤད་ལས་ ཡང་ན་ཉན་ཐོས་དང་རང་སངས་རྒྱས་རྣམས་ཀྱི་སྤྱོད་ཡུལ་དུ་མ་
གྱུར་བའི་གཉིས་སྟོང་གི་དེ་ཁོ་ན་ཉིད་ནི་ཟབ་མོ་ཡིན་ལ་ཞེས་པ་ཉན་རང་རིགས་ངེས་ལ་དགོངས་པར་ཀུན་
མཁྱེན་རང་ཉིད་ཀྱིས་དྲང་ངེས་མཐའ་དཔྱོད་ཆེན་མོའི་ཤོག་གྲངས་( བཀྲས་འཁྱིལ་དཔར）སོ་བདུན་པར་
བཀའ་བསྩལ་ཏོ། །འདིས་དྲང་ངེས་བློ་གསལ་མགྲིན་རྒྱན་གྱི་ཤོག་གྲངས་བཅུ་དགུ་བར། ཁྱོད་མངོན་
སུམ་དུ་རྟོགས་པའི་ཉན་ཐོས་ཡོད་ན། ཁྱོད་ཆོས་ཀྱི་བདག་མེད་ཕྲ་མོ་མིན་དགོས་པར་གསུངས་པ་ལའང་
ཞིབ་ཆ་ཕྱེ་འདུག་གོ །།
༢༤བ༼༤ ལོངས་སྐུ་ཡིན་པའི་ཕྱིར་ཟེར་ན་སྦྱོར་ལུགས་སྐྱོན་ཅན་ཏེ། ཞེས་གསུངས་ཀྱང་
།
- f5



རྣམ་འགྲེལ་མཐའ་དཔྱོད་ཀྱི་མཆན་འགྲེལ།
ཕར་ཕྱིན་སྐབས་བརྒྱད་པའི་མཐའ་དཔྱོད་གངྒཱའི་ཆུ་རྒྱུན་མི་པམ་ཞལ་ལུང་ལས་ དེ་ལུང་སྐུར་ཁས་བླངས་
པའི་ཚེ་ཆོས་གཟུགས་ཀྱི་སྐུའི་ཁྱད་པར་དང་ ངེས་པ་ལྔ་ལྡན་གྱི་ཚེ་སྤྱི་ལྡོག་པས་མི་དགོས་པའི་ཞིབ་ཆ་
དགོས། ཞེས་གསུངས་པ་འདི་ཕྱི་རྩོམ་ཡིན་པས་དབང་བཙན་དགོས་སོ། །
༢༥/༥/༡ དབུས་མཐའ་ལས། དོན་དམ་ཐོབ་དང་སྒྲུབ་པ་དང་། །ཞེས་པ་འདི་འགྱུར་ཁ་ཅིག་
ལས། དོན་དང་ཐོབ་དང་སྒྲུབ་པ་ནི། །ཞེས་འབྱུང་ཞིང་། དང་བོ་དང་གཉིས་པ་གཉིས་རིམ་བཞིན་དེ་
བཞིན་ཉིད་དང་མྱང་འདས་ལ་བྱེད་དོ། །
༢༦//༦ འོ་ན། རྣམ་བཤད་འདིར་དངོས་སུ་མ་བཤད་ཀྱང་རང་འགྲེལ་གྱིས་ཕྱོགས་སྒྲའི་རྩོད་
ལན་དང་། གཏན་ཚིགས་གསུམ་གྱི་སྐབས་ཀྱི་བཤད་པ་མང་བོ་དང་། །ཞེས་པ་ནི། རང་འགྲེལ་ལས།
གལ་ཏེ་ཕྱོགས་ཀྱི་ཆོས་ཉིད་ཡིན་ན་དེའི་ཁྱད་པར་ལ་ལྟོས་པ་གཞན་ལ་མི་འཇུག་པའི་ཕྱིར་ཐུན་མོང་མ་ཡིན་
ཉིད་ཡིན་ནོ་ཞེ་ན། མ་ཡིན་ཏེ། ཞེས་པ་ནས། རག་མ་ལས་པའི་ངོ་བོ་རྣམས་ནི་ལྷན་ཅིག་འབྱུང་བ་ངེས་
པམེད་པའི་ཕྱིར་རོ། །ཞེས་པའི་བར་གྱི་ཕྱོགས་སྒྲའི་ཚིག་གི་རྩོད་ལན་སོགས་རྣམ་བཤད་དུ་མ་བཀོད་པའི་
དོན་ནོ། །
༢༧/༣/༡ ཁྱད་པར་ལྔ་ལྡན་གྱི་གཟུགས་སྐུ་དེ་ལོངས་སྐུའི་མཚན་ཉིད། ཁྱད་པར་ལྔ་དང་ངེས་
པ་ལྔ་མི་འདྲ། ཞེས་གསུངས་པ་འདི་ནི་ཡིག་ཆ་སྔ་མའི་བཞེད་པ་བཀོད་པ་ཙམ་ཡིན་ཏེ། ཕར་ཕྱིན་སྐབས་
བརྒྱད་པའི་མཐའ་དཔྱོད་ནོར་བུའི་ཕྲེང་མཛེས་ལས། འདིར་སྒོ་མང་གི་བླ་མ་དག་གི་གསུང་ལས། ཞེས་
པ་ནས། ངེས་པ་ལྔ་ལྡན་གྱི་གཟུགས་སྐུ་མཐར་ཐུག་དེ། ལོངས་སྐུའི་མཚན་ཉིད། ངེས་པ་ལྔ་ཡོད་དེ།
གནས་ངེས་པ། སྐུ་ངེས་པ། འཁོར་ངེས་པ། ཆོས་ངེས་པ། དུས་ངེས་པ་ལྔ་ཡོད་པའི་ཕྱིར་ཏེ། ཞེས་
གསུངས་པ་གང་ཞིག དེ་རང་ལུགས་སུ་མི་འཐད་པའི་ཕྱིར། དེར་ཐལ། དེའི་སྐུ་དང་འཁོར་དང་ཆོས་
– 16 –



-ལེའུ་དང་པོའི་མཆན།
ངེས་པ་འདྲེན་ཚུལ་རང་ལུགས་དང་མི་མཐུན་པའི་ཕྱིར་ཏེ། དེའི་འོག་དེ་མ་ཐག་ཏུ། སྐུ་ངེས་པ་མཚན་
དཔེས་སྤྲས་པ། འཁོར་ངེས་པ་བྱུང་འཕགས་ཡན་ཆད་ཀྱི་རྣལ་འབྱོར་དབང་བོས་བསྐོར་བས་མཐའ་མི་
གཟིགས་པ། ཆོས་ངེས་པ་ཐེག་པ་ཆེན་པོའི་ཆོས་ཞེས་དྲངས་པ་གང་ཞིག སྐབས་བརྒྱུད་པའི་མཐའ་
དཔྱོད་གངྒཱའི་ཆུ་རྒྱུན་མི་ཕམ་ཞལ་ལུང་ལས། འཁོར་ཙམ་ལ་བྱང་འཕགས་སུ་མ་ངེས་ཀྱང་ ཞེས་དང་།
ཆོས་གསུང་ཚུལ་མ་ངེས་ཀྱང་
། ཞེས་དང་། དེའི་སྐུ་ལུས་ཙམ་ལ་བཞུགས་པ་སོགས་གང་གིས་ཀྱང་མ་ངེས་
པ་གང་ཞིག་ཅེས་དེ་ལ་སྐྱོན་བསྟན་པའི་ཕྱིར། རང་ལུགས་ལ་མཚན་ཉིད་ཀྱི་ཟུར་ལ་ཆ་བཞག་སྦྱར་དགོས་
ཏེ། གངྒཱའི་ཆུ་རྒྱུན་དང་དོན་བདུན་ཅུའི་མཐའ་དཔྱོད་གཉིས་ཀར་ལོངས་སྐུའི་མཚན་ཉིད་ལ་དེ་ལྟར་སྦྱར་
བའི་ཕྱིར་རོ། །ཁྱད་པར་ལྔ་དང་ངེས་པ་ལྔ་མི་འདྲ། ཞེས་གསུངས་པའི་ཁྱད་པར་ལྔ་ནི། ལེགས་བཤད་
གསེར་ཕྲེང་ལས། ཁྱད་པར་ལྔ་དང་ལྡན་པ་སྟེ། སྐུ་སྟོན་པ་དང་གསུང་བརྗོད་པ་དང་ཐུགས་མཛད་པ་
རྒྱུན་མི་འཆོད་པ་དང། དེ་དག་ལ་ཀུན་ཏུ་རྟོག་པའི་འདུ་བྱེད་མེད་པ་དང་། དུ་མར་སྟོན་ཡང་དེ་ལྟར་
མེད་པ་སྟེ། ཞེས་གསུངས་པ་ལྟར་ཡིན་ཞིང་སྤྲུལ་སྐུར་ཡང་གྱུར་དུ་རུང་ངོ་། །
༢༧/༥/༤ ཡང་ན་མདོ་སྡེ་རྒྱན་ལྟར་གནས་གྱུར་སྒོས་འཇོག་ལ་ཞེས་པ། མདོ་སྡེ་རྒྱན་གྱི་ལེའུ་
བཅུ་བ་བྱང་ཆུབ་ཀྱི་ལེའུ་ལས། དབང་བོ་ལྔ་རྣམས་གཞན་གྱུར་ན། །དོན་ཀུན་འཇུག་དང་ཐམས་ཅད་
ཀྱི །ཡོན་ཏན་བརྒྱ་ཕྲག་བཅུ་གཉིས་འབྱུང་། །ཞེས་དབང་བོ་གནས་གྱུར་དང་། ཡིད་ནི་གཞན་དུ་གྱུར་
བ་ན། །ཞེས་སོགས་ཀྱིས་ཉོན་མོངས་པའི་ཡིད་དབང་གནས་གྱུར་དང་། དོན་བཅས་འཛིན་པ་གཞན་
གྱུར་ན། །ཞེས་སོགས་ཀྱིས་དབང་ཤེས་གནས་གྱུར་དང་། རྣམ་རྟོག་གཞན་དུ་གྱུར་ན་ནི། །ཞེས་སོགས་
ཀྱིས་རྣམ་རྟོག་གནས་གྱུར་དང་། རྟེན་ནི་གཞན་དུ་གྱུར་བ་ན །ཞེས་སོགས་ཀྱིས་ཀུན་གཞི་གནས་གྱུར་
བསྟན་པ་ཡིན་ཏེ། ཞིབ་དུ་འགྲེལ་བ་དག་ལས་ཤེས་པར་བྱའོ། །
– 17 –



རྣམ་འགྲེལ་མཐའ་དཔྱོད་ཀྱི་མཆན་འགྲེལ།
༢༧/༥/༤ གཉིས་པ་འཆད་པར་འདི་ཉིད་ལས། སྐྱེས་པོ་ཕལ་ཆེར་ཕལ་ལ་ཆགས་ཤིང་ཤེས་
རབ་རྩལ་མེད་པས་ན་ལེགས་བཤད་རྣམས། །ཞེས་སོགས་ཀྱི་ཚིགས་བཅད་འདི་བསྟན་བཅོས་ལ་འཇུག་
པའི་ཡན་ལག་དགོས་འབྲེལ་ངག་ཡིན་ཞིང་། འདིའི་དགོས་སོགས་ཆོས་བཞི་ཡོད་དེ། བསྟན་བཅོས་ཀྱི་
དགོས་སོགས་བཞི་དགོས་འབྲེལ་ངག་གི་བརྗོད་བྱ། དེ་ལ་བརྟེན་ནས་རྣམ་འགྲེལ་གྱི་ཆེད་དུ་བྱ་བའི་གདུལ་
བྱས་རྣམ་འགྲེལ་ལ་དགོས་སོགས་ཡོད་པར་རྟོགས་པ་དགོས་པ། དེ་ལ་བརྟེན་ནས་རྣམ་འགྲེལ་གྱི་ཆེད་དུ་
བྱ་བསརྣམ་འགྲེལ་ལ་ཐོས་སོགས་ཀྱིས་ཞུགས་པ་ཉིང་དགོས། ཕྱི་མ་ཕྱི་མ་སྔ་མ་སྔ་མ་དང་འབྲེལ་བའི་གཞི་
ལྡོག་དེ་འབྲེལ་བ་ཡིན་ནོ། །
༢༧༼བ/༤ ལ་ལས་མཆོད་བརྗོད་དང་འདི་གཉིས་ལ་རང་འགྲེལ་མ་མཛད་པས་གཉིས་ཀ་རྩ་བ་
མིན་ཟེར་ན། ཞེས་པ་འདི་སློབ་དཔོན་ཡ་མ་རི་ཡིན་ཞིང་ཛམ་རི་ཞེས་པའང་འདིའི་སཾ་སྐྲ་ཏ་ལསཟུར་ཆག་
པ་ཡིན་ནོ། །རང་ལུགས་ལ་རྩ་འགྲེལ་འཇུག་པ་གཅིག་གིས་བརྩམས་པས་འདི་གཉིས་འགྲེལ་བའི་མཆོད་
བརྗོད་དང་རྩོམ་པར་དམ་བཅའ་ཡང་ཡིན་པས་རང་འགྲེལ་མ་མཛད་དོ། །
༢༨/༠/༤ འདི་སྐོར་ལ་བློ་གྲོས་གཉིས་དང་རྒྱན་གྱི་སྐོར་གྱི་རྩོད་ཚུལ་མང་བ་ཡ་མ་རིའི་འགྲེལ་བ་
དང་རིགས་རྒྱན་སོགས་སུ་ལྟོས། ཞེས་པའི་ཐད་རིགས་རྒྱན་ལས་ཡ་མ་རིས་རྒྱུན་གྱི་དགོངས་པ་ལྷ་དཔང་
བློ་ལྟར་བཞེད་པར་གསུངས་པ་དང་ ཊིཀ་ཆེན་ལས། ཡ་མ་རིས་ལེའུ་གོ་རིམ་རྒྱན་མཁན་པོས་ཚད་མ་
གྲུབ་པའི་ལེའུ་ཐོག་མར་བཞེད་པར་གསུངས་པ་འདི་དག་ལ་བལྟ་དགོས་པར་གདམས་སོ། །
༢༩//༢ རང་རེའི་མཁས་པ་སྔ་མ་དག་གིས་ཀྱང་མགོན་པོ་མངོན་བྱང་གི་རྒྱུད་ལས། ཞེས་
པའི་མཁས་པ་སྔ་མ་ནི། ཀུན་མཁྱེན་ཆོས་འབྱོར་དཔལ་བཟང་ཡིན་ཏེ། དེས་མཛད་པའི་རྣམ་འགྲེལ་ཐལ་
ཕྲེང་མཁས་པའི་མགྲིན་རྒྱན་རིགས་པའི་ཕྲེང་བ་ལས། སྔ་མའི་རྟགས་མ་གྲུབ་ན། དེ་སངས་རྒྱས་རྣམས་
། 18 -



ལེའུ་དང་པོའི་མཚན།
ཀྱིས་མངོན་སུམ་དུ་ལུང་བསྟན་ཐོབ་པར་ཐག མགོན་པོ་མངོན་པར་བྱང་ཆུབ་པའི་རྒྱུད་ལས། ཞེས་ལུང་
འདི་དྲངས་པའི་ཕྱིར།
༣༠/༠/༤ རྒྱུན་མཁན་པོ་ཤེར་འབྱུང་བློ་གྲོས་ཞེས་པའི་བློ་གྲོས་ཡིག་ནོར་ཏེ་སྦས་པ་ཟེར་དགོས།
ཕྱོགས་སྒྲའི་སྐབས་ཀྱི་མཆན།
༣༤/༢/༡ དགོས་པ་མེད་པར་གཙོ་བོ་ཡི། །སྒྲ་དོན་ལས་འདས་འདོད་མ་ཡིན། །ཞེས་པ་
འདིའི་ལུང་ཁུངས་དེ་ཙམ་མི་གསལ་ཡང་། ཀུན་བཏུས་གཞན་དོན་ལེའུ་ལས། དགོས་པ་མེད་པར་དངོས་
ཀྱི་ནི། །སྒྲ་དོན་འདས་པར་འདོད་མཡིན། །ཞེས་པ་འདི་ཡིན་ཤས་ཆེའོ། །
༣༤/༠/༤ དེ་ལྟར་ཡིན་དང་མིག་གིས་གཟུང་བ་ཡིན་པའི་ཕྱིར་ཞེས་བྱ་བ་ལ་སོགས་པ་སྤངས་པ་
ཡིནནོ། །ཞེས་པའི་ནང་ཚན་གྱི་དང་སྒྲ་ནི་རྒྱུ་མཚན་ལ་འཇུག་པའི་དཔེ་གསོན་པོ་ཞིག་གོ །
༣༥/༠/༦ བུམ་པ་དེ་དེ་སྒྲུབ་ཀྱི་སྐབས་ཀྱི་ཆོས་ཅན་ཡིན་པའི་ཕྱིར། ཞེས་པས་ཆོས་ཅན་མ་ཡིན་
པར་བསྟན་ཟེར་བ་ནི། ལེའུ་བཞི་བར། འདི་ཡང་དོན་གྱིས་གྲུབ་མིན་ནམ། །བདེན་དེ་ཞེས་པ་རྩ་འགྲེལ་
གྱི་དོན་མ་རྟོགས་པའི་ནོངས་པའོ། །
༣༦/༠/༢ རྗེས་ཁྱབ་གྲུབ་ན་བསྒྲུབ་བྱ་གྲུབ་མི་དགོས་པའི་ཕྱིར། དེར་ཐལ། བྱས་པ་མི་རྟག་པ་
ཁོ་ན་ལ་ཡོད་པར་ངེས་ནས་བུམ་པ་མི་རྟག་པར་མ་རྟོགས་པ་ཡོད་པའི་ཕྱིར། ཞེས་པ་ནི་ཀུན་མཁྱེན་ཆེན་
པོའི་བཞེད་པ་དང་
། རྗེ་བཙུན་ཆོས་ཀྱི་རྒྱལ་མཚན་གྱིས། དེ་ཡིན་ན། མི་རྟག་པ་མི་རྟག་པ་ཁོ་ན་ལ་ཡོད་
པར་ཚད་མས་གྲུབ་པའི་གང་ཟག་ཡིན་དགོས། དེ་ཡིན་ན་བུམ་པ་མི་རྟག་པར་ཚད་མས་གྲུབ་པའི་གང་
ཟག་ཡིན་དགོས་པའི་ཕྱིར། རྟགས་སྔ་ཕྱི་གཉིས་འབུད། ཅེས་དང་ བྱས་པ་མི་རྟག་པ་ཁོ་ན་ལ་ཡོད་པར་
-- 19 -



རྣམ་འགྲེལ་མཐའ་དཔྱོད་ཀྱི་མཆན་འགྲེལ། -
ཚད་མས་གྲུབ་པའི་གང་ཟག་ཡིན་ན། བྱས་པ་བུམ་པ་ལ་ཡོད་པ་ར་ཚད་མས་གྲུབ་པའི་གང་ཟག་ཡིན་མི་
དགོས་པའི་ཕྱིར། གསལ་བ་ཁས། མ་གྲུབ་ན། བྱས་པ་མི་རྟག་པ་ཁོ་ན་ལ་ཡོད་པར་ཚད་མས་གྲུབ་པའི་
གང་ཟག་ཡིན་ན། བུམ་པ་མི་རྟག་པར་ཚད་མས་གྲུབ་པའི་གང་ཟག་ཡིན་དགོས་པར་ཐལ༩ མ་གྲུབ་གོང་
ཞིག རྒྱུ་མཚན་མཚུངས་པའི་ཕྱིར། འདོད་མི་ནུས་ཏེ། ཞེས་རང་ལུགས་ལྟར་ཀྱང་གསུངས། པཎ་ཆེན་
བསོད་ནམས་གྲགས་པས། བྱས་པ་མི་རྟག་པ་ཁོ་ན་ལ་ཡོད་པར་གྲུབ་པའི་གང་ཟག་ཡིན་ན། བུམ་པབྱས་
བར་གྲུབ་པའི་གང་ཟག་ཡིན་མི་དགོས་པའི་ཕྱིར། གསལ་བ་ཁས་བླངས། རྟགས་དེར་ཐལ། བྱས་པ་མི་
རྟག་པ་ཁོ་ན་ལ་ཡོད་པར་གྲུབ་པའི་གང་ཟག་ཡིན་ན། མི་རྟག་པར་གྲུབ་པའི་གང་ཟག་ཡིན་མི་དགོས་པ་
གང་ཞིག རྒྱུ་མཚན་མཚུངས་པའི་ཕྱིར། ཞེས་གསུངས་པ་ཡང་ཀུན་མཁྱེན་བླ་མ་མཆོག་གི་དགོངས་པ་ཇེ་
གསལ་དུ་འགྲོ་བའི་ཡན་ལག་ཏུ་དྲངས་སོ། །
༣༨/ན/༣ དེ་སྒྲུབ་ཀྱི་ཕྱོགས་ཀྱི་ཆོས་ཞེས་རྣམ་དབྱེ་དྲུག་པ་བདག་པོའི་སྒྲས་བཤད་པའི་ཕྱིར་ན་
མཁྱབ་མོད། ཅེས་པ་ནི་འདར་ལོའི་དབྱངས་ཅན་སྒྲ་ཊིཀ་ལས། རྣམ་དབྱེ་དྲུག་པའི་འཇུག་ཡུལ་ནི།
ཞེས་པ་ནས། གཙོ་བོར་འབྲེལ་བ་དང་བདག་པོའི་དོན་ལ་འཇུག་ཅིང་། ཞེས་པ་ལྟར་རོ། །
༣༩/༥/༤ སྔོན་པོའི་པདྨ་སྲིད་དོ་ཞེས་བཤད་པ་འདི་མི་སྲིད་རྣམ་གཅོད་ཀྱི་ངག་ཡིན་པའི་ཕྱིར།
ཞེས་གསུངས་པ་ལྟར། པདྨ་སྔོན་པོ་ནི། རྟོགས་བརྗོད་བརྒྱ་བ་ལས། པདྨ་སྔོན་པོ་དག་གིས་མཆོད་པ་
བྱས་པ་དེས་ནི། མིག་པ་དྨ་སྔོན་པོ་ལྟ་བུར་གྱུར་ཏོ། །ཞེས་གསུངས་པའི་ཕྱིར།
༤༠/ན/༤ དབང་ཕྱུག་སྡེ་དང་སུརྱ་བ་ན་རེ། ཞེས་པ་འདི་དང་
། པཎྜི་ཏ་སུརྱ་ཐེང་བོ་གཉིས་མི་
འདྲ་ཚུལ་བདག་གིས་བྱས་པའི་ཕྱོགས་སྒྲའི་རྣམ་བཞག་ཏུ་བཤད་ཟིན་པས་འདིར་མི་སྤྲོའོ། །
༤༢/༠/༥ དེ་སྒྲུབ་ཀྱི་སྒྲུབ་ངག་གི་བཤད་ཚུལ་ཡོད་པའི་ཕྱིར་སོགས་སླ། ཞེས་པ་ནི། རྟགས་
- 20 -



--
—ལེའུ་དང་པོའི་མཆན།
ཚུལ་དང་བོ་སྒྲུབ་ངག་གིས་འཆད་པའི་སྐབས་ཀྱི་ཕྱོགས་ལ་རྩོད་གཞིས་མ་ཁྱབ་སྟེ། དེ་ལ་ཚོགས་དོན་ཡོད་
པའི་ཕྱིར། དེར་ཐལ། དཔེ་དང་རྩོད་གཞི་གཉིས་རྟགས་དང་ཆོས་ཀྱི་གཞིར་མཚུངས་པར་ཤུགས་ལ་
བསྟན་པའི་ཕྱིར་ཏེ། ཆོས་མཐུན་སྦྱོར་གྱི་སྒྲུབ་ངག་གི་དོན་ཡོད་པའི་ཕྱིར་ཞེས་པའི་དོན་ནོ།： །
༤༥/བ/༥ ཁྱད་སྟེ་ཆ་བསགས་ལས། ཞེས་པ་སྒྲ་མདོ་ཀ་ལཱ་བ་ཡིན་ཞིང་། སྤྱིར་ཚིག་སྡུད་ལ།
ཙནྡྲ་བ་དང། དབྱངས་ཅན་མ་གཉིས་ལས་དྲུག་ཏུ་བཞེད་ཅིང་། ཀ་ལཱ་བ་དང་པཱ་ཎི་བར་ཕྱོགས་གཉིས་པ་
དང་ལས་འཛིན་པའི་བསྡུ་བ་གཉིས་དེའི་སྐྱེས་བུའི་ནང་དུ་བསྡུས་ཏེ་བསྡུ་བའི་གྲངས་བཞིར་བཞེད།
༤༦/༣/༤ གཞི་མཐུན་པ་ཡི་ཚིག་དག་ནི། །ཞེས་པ། ཚིག་དག་གཞི་མཐུན་པ་ལ་ནི། །ཞེས་
ས་བཟང་བའི་འགྲེལ་བར་འབྱུང་།
༤༦/༠/༥ ཟླས་དབྱེ་གཅིག་དེ་བཞིན་བ་གཉིས། །ཞེས་པའི་ཚིག་ཟུར་གྱི་བ་མ་དག་སྟེ། ངག་
ཟེར་དགོས། དེའི་དོན་ཡང་། ཀུན་སྡུད་པ་དེ་ནི་མ་ནིང་གི་རྟགས་སུ་བཤད་པ་བཞིན་དུ་ངག་གམ་ཚིག་
གཉིས་པའི་བསྡུ་བ་ཡང་མ་ནིང་གི་རྟགས་སུ་འགྱུར་ཞེས་པའོ། །
གཏན་ཚིགས་ཡང་དག་བཤད་པའི་སྐབས་ཀྱི་མཆན།
༥༠/༣/༥ དེས་ན་རིགས་གཏེར་རང་འགྲེལ་མཁན་ནི་འོལ་ཚོད་པ་གཅིག་སྟེ་ཆོས་རྗེ་པཎ་ཆེན་
ག་ལ་ཡིན་ཅིང་། ཡིན་ནའང་ཤིན་ཏུ་འཁྲུལ་ལོ། །ཞེས་པས་རང་འགྲེལ་དུ་གྲགས་པ་རྩོམ་པ་བོ་ས་སྐྱ་པཎ་
ཆེན་མ་ཡིན་པར་བསྟན་ཏེ། ལེའུ་གཉིས་པའི་མཐའ་དཔྱོད་ལས། རིགས་གཏེར་རྩ་བ་སྡོམ་ཙམ་ཡིན་
པས་མི་གསལ་ཡང་རང་འགྲེལ་རྫུན་མ་ལ་སོགས་དེའི་འགྲེལ་ཊིཀ་དུ་མས་རང་རང་གི་ནང་ཁྲོལ་གྱིས་མཇལ་
ཀ་བྱས་སྣང་ངོ་། །ཞེས་གསུངས་པའི་ཕྱིར། བཀྲས་འཁྱིལ་དཔར་གསར་དུ་དར་འགྲེལ་རྫུན་མ་ལ་སོགས་
- 21 =



རྣམ་འགྲེལ་མཐའ་དཔྱོད་ཀྱི་མཆན་འགྲེལ།
ཞེས་པ་ཡིག་ནོར་ཏེ། རིགས་གཏེར་དར་ཊིཀ་ནི། རྒྱལ་ཚབ་རྗེའི་གསུང་དངོས་ཡིན་པར་ཀུན་མཁྱེན་རང་
ཉིད་ཀྱི་འཇིགས་བྱེད་ཆོས་འབྱུང་དང་
། གྲུབ་མཐའ་ཆེན་མོ། །མཐའ་དཔྱོད་འདི་དང་
། བློ་རིག་མཐའ་
དཔྱོད་སོགས་ལས་འབྱུང་ཞིང་། ཀུན་མཁྱེན་ཆེན་པོའི་ཕྱག་དང་དངོས་ལ་མ་ཕྱི་བྱས་ཏེ། དཔར་ཁང་བཀྲ་
ཤིས་མཐོང་སྨོན་གྱི་གསུང་འབུམ་གྲས་སུ་བཙུད་པར་དགེ་ལྡན་སྙན་བརྒྱུད་ཀྱི་གདམས་པའི་གཏེར་མཛོད་
རྗེ་ཤེས་རབ་རྒྱ་མཚོའི་རྣམ་ཐར་ལས་གསུངས་སོ། །སྡེ་བདུན་ཡིད་ཀྱི་མུན་སེལ་ལས་ཀྱང་། རིགས་གཏེར་
འགྲེལ་བར། ཞེས་པ་ནས། དེའི་ཕྱིར་འདི་ནི་རྩ་བ་མཁན་པོའི་དགོངས་པ་མ་ཡིན་པར་སེམས་མོད།
དགོངས་པ་ཇི་ལྟར་ཡིན་བརྟག་པ་ཁོ་བོས་གཞན་དུ་བཤད་པར་བྱའོ། །ཞེས་དང་ བོ་དོང་པཎ་ཆེན་གྱི་
རྣམ་ཐར་ལས། རིགས་པ་སྨྲ་བ་བསོད་ནམས་སྐྱབས་ཀྱིས་འདི་སྐད་དུ་བརྗོད་དོ། །དེ་ནི་རང་འགྲེལ་མ་
ཡིན་ཏེ། རང་འགྲེལ་དུ་གྲགས་པ་ལ་ནང་འགལ་དུ་མ་ཡོད་པའི་ཕྱིར་རོ། །དཔེར་ན། བཟློག་པརང་རིག་
འཕེན་པ་ལྔ། །གཞན་རིག་འཕེན་པ་བཅུ་དྲུག་ཡོད་ཅེས་སོགས་ཀྱི་འགྲེལ་བའི་ཐད་ན་སྔ་ཕྱི་འགལ་བ་དུ་མ་
ཡོད་པའི་ཕྱིར། ཞེས་ཟེར་རོ། །ཞེས་འབྱུང་བ་འདི་དག་ཀྱང་ཀུན་མཁྱེན་ཆེན་པོའི་དགོངས་པའི་རྒྱབ་
སྐྱོར་དུ་འགྲོའོ། །
༥༡/༥/༤ གནོད་པར་མ་བྱས་པའི་ཡུལ་ཅན་ཉིད་དང་། ཞེས་པའི་འཕྲོར། གྲངས་གཅིག་པ་
བརྗོད་པར་འདོད་པ་ཅན་ཉིད་དང་
། ཞེས་པ་དཔར་གསར་ལ་ཆད་འདུག
༥༤/བ/༤ རིགས་གཏེར་ལས། ཕྱོགས་ཆོས་གྲུབ་ཅིང་འབྲེལ་བ་ངེས། །གཏན་ཚིགས་མཚན་
ཉིད་སྐྱོན་མེད་ཡིན། །ཞེས་གསུངས་པ་རྣམ་ངེས་དང་མཐུན་ཏེ། རྣམ་ངེས་ལས། དེའི་འབྲེལ་བ་ཁོ་ན་
ནི་རྟགས་ཀྱི་མཚན་ཉིད་མ་ཡིན་གྱི། འོན་ཀྱང་གཟུང་བའི་ཆོས་དང་ལྡན་པའི་ཆོས་ཅན་ལ་མཐོང་བ་ཡང་
ཡིན་ལ། ཞེས་གསུངས་པའི་ཕྱིར།
— 22 -



- ལེའུ་དང་པོའི་མཆན།
༥༦/༣/༢ མིག་ཤེས་ཀྱི་གཟུང་བྱ་ཆོས་ཅན། ཞེས་པ་ནས། སྒྲ་མི་རྟག་པར་སྒྲུབ་པའི་རྗེས་ཁྱབ་
ཡིན་པའི་ཕྱིར། ཞེས་གསུངས་པ་ལ། ཁ་ཅིག་གིས། གཏན་ཚིགས་རྗེས་འགྲོ་མེད་ཅན་འགྱུར། །ཞེས་པ་
དང༌། དཔེ་མེད་ཅན་ཡིན་དངོས་རྣམས་ནི། །སྐད་ཅིག་གིས་ནི་འཇིག་ཕྱིར་རོ། །ཞེས་པའི་ཐད་ཀྱི་རྣམ་
བཤད་དང་འགལ་བའི་སྐྱོན་བསྟན་ཡང་རྣམ་བཤད་ཀྱི་ཚིག་ཕྱོགས་གཉིས་ཀར་འགྲེལ་ཚུལ་ཡོད་པས།
པཎ་ཆེན་བསོད་ནམས་གྲགས་པས་དངོས་པོའི་རྟགས་ཀྱིས་སྒྲ་རྟག་པར་སྒྲུབ་པའི་མཐུན་དཔེ་ཡང་དག་
མེད་པའི་དོན་དུ་བཀྲལ་བ་དང་། མཁས་གྲུབ་ཐམས་ཅད་མཁྱེན་པའི་ཊིཀ་ཆེན་ལས། ཞེ་འདོད་ལ་ཡོན་
ཏན་ཆ་མཉམ་པའི་གཙོ་བོ་ནུས་པའི་ངོ་བོར་གྱུར་བ་ཡོད་པས་ཁྱད་པར་དུ་བྱས་པའི་ཡོད་པ་དེ་དག་ནི་ཆོས་
ཅན་གྱི་དེ་ཙམ་ལྔ་ལ་སོགས་པ་ལ་བསྒྲུབ་བྱར་འགྱུར་དགོས་ལ། དེ་ལྟ་བུས་ཁྱད་པར་དུ་བྱས་པའི་སྒོ་ནས་
དངོས་པོ་ཆོས་ཅན་དེ་ལ་བསྒྲུབ་བྱར་གཟུང་ན་མཐུན་དཔེ་འདིར་གཏན་ཚིགས་བསྒྲུབ་བྱའི་ཆོས་ལ་རྗེས་
འགྲོ་མེད་པ་ཅན་དུ་འགྱུར་ཏེ། དེ་ལྟ་བུས་ཁྱད་པར་དུ་བྱས་པ་ཡོད་པའམ་དངོས་པོ་མི་སྲིད་པའི་ཕྱིར་
རོ། །ཞེས་དང་། འདི་ལྟར་རིག་སྒྲ་རྟག་དངོས་ཡིན་པར་བསྒྲུབ་པའི་མཐུན་དཔེ་ཡང་དག་ཡོད་ན་དེ་སྒྲུབ་
ཀྱི་བསྒྲུབ་བྱའི་ཆོས་ལ་རྗེས་སུ་འགྲོ་དགོས་ལ། དེ་ལྟ་ན་རྟོག་པའང་ཡིན། དངོས་པོ་ཡང་ཡིན་པའི་མཐུན་
དཔེ་ཞིག་བཙལ་དགོས་ན་ཡང་། དངོས་མེད་རྣམས་ནི་དངོས་པོ་མ་ཡིན་ལ། དངོས་པོ་རྣམས་ནི་སྐད་
ཅིག་གིས་འཇིག་པས་རྟག་དངོས་ཡིན་པའི་མཐུན་དཔེ་ཡང་དག་མི་སྲིད་པའི་ཕྱིར་རོ། །ཞེས་གསུངས་པ་
ལྟར་རྣམ་བཤད་ཀྱང་འདི་དང་མཐུན་ནོ། །
༥༦/༠/༦ དེ་སྒྲུབ་ཀྱི་རྟག་འཛིན་སེམས་ཡོད་པར་ཐལ། འདོད་པའི་ཕྱིར་ན་མ་ཁྱབ། ཅེས་
རྟགས་ལྟར་སྣང་ལ་རྟགས་འཛིན་སེམས་མི་འཇོག་པ་ཀུན་མཁྱེན་ཡབ་སྲས་གཉིས་ཀའི་དགོངས་པ་ཡིན་
ཞིང། ཀུན་མཁྱེན་ཆོས་འབྱོར་དཔལ་བཟང་གི་རྣམ་འགྲེལ་མཐའ་དཔྱོད་ལས་ཀྱང་དེ་ལྟར་འབྱུང་བས།
- 23 --



རྣམ་འགྲེལ་མཐའདཔྱོད་ཀྱི་མཆན་འགྲེལ། -
དེས་ན། ཚུལ་རེ་རེ་བའི་རྟགས་འཛིན་སེམས་གསུངས་པ་རྟགས་འཛིན་པའི་སེམས་སམ་རྟགས་འཛིན་
སེམས་བཏགས་པ་ལ་དགོངས་སོ། །འོན་ཀྱང་དབུ་མའི་མཐའ་དཔྱོད་དུ་སྙིང་རྗེའི་སེམས་ཡིན་ན་སེམས་
དགོས་པར་གསུངས་པའི་སྟེང་ནས་ཅུང་ཟད་དཔྱད་དུ་ཡོད་དོ། །
༥༨/༢/༣ ཡང་དེ་བས་མོ་ཧ་ཁ་ཅིག་ཅེས་པའི་མོ་ཧ་ནི། རྨོངས་པའི་དོན་དུ་ཅོ་ནེ་གྲགས་པ་
བཤད་སྒྲུབ་ཀྱིས་གསུངས་ལ། མུ་ཧ་རྨོངས་པ་ལའོ་ཞེས་པའི་བྱིངས་ཀྱིས་ཀྱང་འགྲུབ་བོ། །
༥༩/༠/༡ དབུ་སེམས་ཀྱི་མཁས་པའི་དོན་དམ་ལ་རྩོད་ཚུལ་ཀུན་རྫོབ་སྒོ་ཅན་དོན་དམ་སྒོ་ཅན་
གྱི་ཀླན་ཀ་སོགས་ལ་ལན་འདེབས་ཚུལ་མ་གྲུབ་པ་ཁོ་ན་མ་ཡིན་པར་ཐལ། དེ་ལ་ལན་དུ་མ་ཡོད་པའི་ཕྱིར་
དང་ དེ་དག་མ་ཤེས་ན་སྡེ་བདུན་འདིར་དབུ་སེམས་ཀྱིས་བརྩད་ཚུལ་མི་གོ་བས་བཤད་པ་སྐབས་སུ་བབ་
པའི་ཕྱིར། ཞེས་པ། སེམས་ཙམ་པས་ཁས་བླངས་ཀྱི་དོན་དམ་གང་རིགས་རྟགས་སུ་བཀོད་ནས་ཐལ་བ་
འཕེན་པའི་སུན་འབྱིན་ལྟར་སྣང་དེ། དོན་དམ་སྒོ་ཅན་གྱི་ཀླན་ཀའི་མཚན་ཉིད། དབྱེ་ན་རྟགས་གསལ་
རིགས་མཐུན་དང་
། རིགས་མི་མཐུན་གྱི་ཀླན་ཀ་གཉིས་ཡོད། སེམས་ཙམ་པས་ཁས་བླངས་ཀྱི་ཀུན་རྫོབ་
གཉིས་གང་རིགས་རྟགས་སུ་བཀོད་ནས་མི་འདོད་པའི་ཐལ་བ་འཕེན་པའི་སུན་འབྱིན་ལྟར་སྣང་དེ། ཀུན་
རྫོབ་སྒོ་ཅན་གྱི་ཀླན་ཀའི་མཚན་ཉིད། དབྱེ་ན་སྔར་བཞིན་ཡོད་ཅིང་། རིགས་མཐུན་གྱི་དོན་ཡང་རྟགས་
གསལ་གཉིས་ལ་ཀུན་རྫོབ་ལྟ་བུ་བཀོད་པ་རིགས་མཐུན་གྱི་དོན་དང་། རྟགས་ལ་ཀུན་རྫོབ་དང་གསལ་
བར་དོན་དམ་ལྟ་བུ་བཀོད་ན་རིགས་མི་མཐུན་ཡིན་ནོ། །
༦༣/ན/༦ བྱས་པའི་རྟགས་ལས་སྒྲ་མི་རྟག་རྟོགས་ཀྱི་རྗེས་དཔག་ཚད་མར་སྒྲུབ་པའི་རྟགས་
ཡང་དག་ཡོད་པར་ཐལ། ཞེས་ཚིག་ཟུར་གྱི་རྟགས་ཡང་དག་ཅེས་པ་ཡིག་ནོར་ཏེ་ཚུལ་གསུམ་ཟེར་དགོས་པ་
བསྒྲུབ་ཚུལ་ཀྱིས་ཤེས་པའི་ཕྱིར།
- 24 -



ལེའུ་དང་པོའི་མན།
༦༥/ན/༤ སྒྲ་མི་རྟག་པར་སྒྲུབ་པ་ལ་ཞེས་པའི་སྐབས་སུ་ཚིག་མགོར་དུང་ཞེས་པ་ཆད་འདུག
༧༠/༠/༣ འདི་ལ་ཞིབ་ཆ་ཞིག་འོག་ཏུ་བྱའོ་ཞེས་པའི་འདི་སྒྲའི་སྙེག་གཞི་ནི། རྩ་བའི་གསལ་བ་
འདི་ཡིན་ཏེ། བྱས་པ་སྒྲ་མི་རྟག་པར་སྒྲུབ་པའི་རྟགས་སུ་ཕྱི་རྒོ་ལ་གཅིག་གིས་མ་བཀོད་ན་ཡང་བྱས་པ་སྒྲ་མི་
རྟག་པར་སྒྲུབ་པའི་རྟགས་ཡང་དག་ཡིན་པར་ཐལ། ཞེས་པ་ལ་འོག་ཏུ་བྱས་པའི་ཞིབ་ཆ་ཕྱི་རྒོལ་ཐ་དད་པ་
ལ་ཡང་དག་དང་ལྟར་སྣང་སོ་སོར་སོང་བའི་དུས་འགལ་མི་དགོས་པའི་ཕྱིར། ཞེས་མ་བཤད་ན། རི་བོང་
རྭའི་དུས་སུ་བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་དང་རྟགས་སུ་བཀོད་པ་ཡོད་པར་ཐལ་བ་
བཟློག་ཏུ་མེད་དོ་སྙམ་དུ་དགོངས་སོ། ། །
༧༤/༥/༢ ཁྱོད་ཡིན་པའི་ཕྱིར་ཞེས་པའི་སྦྱོར་བ་དེ་ཁྱོད་བཀོད་པའི་སྦྱོར་བ་ཡིན་པར་ཐལ།
གང་ཟག་གི་བདག་མེད་ཡིན་པའི་ཕྱིར། ཞེས་པར་གསར་བུ་དག་ལ་མཐའ་དཔྱོད་པའི་སྒོ་ཙམ་བཏོད་ན།
རྟགས་ཡང་དག་ཡིན་པའི་ཕྱིར། ཞེས་པ་རང་ལྡོག་ནས་ཐལ་སྦྱོར་གང་ཡང་མ་ཡིན་ཟེར་རམ། ཡང་ན་
གཉིས་ཀ་ཡིན་ཟེར། དང་པོ་ལྟར་ན། གང་ན་དུ་བ་ཡོད་ན་མེ་ཡོད་པས་ཁྱབ། དཔེར་ན་ཚང་མང་བཞིན།
ལ་འདི་ལ་ཡང་དུ་བ་ཡོད་དོ་ཞེས་པ་ཡང་རང་ལྡོག་ནས་དུ་བ་དང་དུ་བ་ཡོད་པའི་རྟགས་ཅན་གང་ཡང་མ་
ཡིན་པར་ཐལ་ལོ། །འདོད་ན། མཐའ་དཔྱོད་ལས། འདོད་པའི་ཕྱིར། འདོད་ན། སོ་སོར་ཞོག་ཅིག་བྱ།
ཞེས་ཁ་ཅིག་ཨར་ལ་གཏད་པ་དེ་མི་འཐད་པར་ཐལ། དེས་སོ་སོར་འཇོག་རྒྱུ་ཡོད་པའི་ཕྱིར། རྟགས་ཁས་
ཕྱིམ་ལྟར་ན། དེ་ཐལ་འགྱུར་ཡིན་པར་ཐལ། རྟགས་ཙམ་བཀོད་པའི་ཐལ་འགྱུར་ཡིན་པའི་ཕྱིར། ཁྱབ་
སྟེ། ཐལ་འགྱུར་གྱི་མཚན་ཉིད་ཀྱི་ཟུར་གྱི་རིགས་གནས་ཀྱིས་བསྡུ་བྱ་ཡོད་པའི་ཕྱིར། འདོད་མི་ནུས་ཏེ།
ཕ་རོལ་ལ་མི་འདོད་པའི་ཐལ་བ་འཕེན་པའི་རིགས་གནས་མ་ཡིན་པའི་ཕྱིར། དེར་ཐལ། རང་གི་ལྡོག་
ཕྱོགས་གང་ལ་ཡང་ཐལ་བ་འཕངས་པ་མིན་པར་རང་ལུགས་ལ་སྒྲུབ་བྱེད་ཙམ་བཀོད་པའི་ཕྱིར། ཁྱབ་སྟེ།
- 25 -



རྣམ་འགྲེལ་མཐའ་དཔྱོད་ཀྱིམཆན་འགྲེལ།
ང་སྡུས་གྲྭའི་མཐའ་དཔྱོད་ལས་ཁྱབ་པ་དེ་ལྟར་བཅད་པའི་ཕྱིར། ཞེས་བྱིས་པ་འབྲིད་པའི་བུ་རམ་དུ་སྤྲོས་
སོ། །
གཏན་ཚིགས་ལྟར་སྣང་བཤད་སྐབས་ཀྱི་མཆན།
༧༨༼བ/༥ འོན་ཀྱང་གཞི་གྲུབ་ན་རྟགས་ཡང་དག་གིས་ཁྱབ་པ་དང་མངོན་ལྐོག་གཉིས་ཀྱིས་
ཁྱབ་ཟེར་བ་དག་གཞལ་བྱའི་གནས་གསུམ་འབྱེད་པ་སོགས་སྟབས་མི་བདེ་ཡང་བཏགས་དོན་བཙལ་ན་
རྙེད་པར་འདོད་དགོས་པས་གཤིས་ཀྱིས་འདོད་དགོས་པར་སྣང་ངོ་ ། ཞེས་གསུངས་པའི་དོན་ནི།
རྟགས་ཡང་དག་གི་བཏགས་དོན་ཚོལ་ན་འཇིག་རྟེན་ན་གྲགས་པ་དེས་མ་ཚིམ་པར་གཞི་གང་རུང་བ་ཞིག་
སྒྲུབ་པའི་རྟགས་ཡང་དག་ཡིན་པས་གཞི་གྲུབ་ན་རྟགས་ཡང་དག་ཡིན་དགོས་པར་བཞག་པ་གང་ཞིག དེ་
བཏགས་དོན་བཙལ་ནས་བཞག་པ་ཡིན་པའི་ཕྱིར། སློབ་དཔོན་ལྷ་ཤཱཀ་གི་ལུགས་ལ་མངོན་གྱུར་ལ་ལྐོག་
གྱུར་གྱིས་ཁྱབ་ཟེར་བ་དག་ཆོས་མཆོག་དང་རྒྱན་མཁན་པོ་སོགས་ད་བུ་སེམས་མཁས་པ་ཕལ་ཆེ་བས་གཞལ་
བྱའི་གནས་གསུམ་འགལ་བར་བཞེད་པས་དབུ་མ་ཐལ་འགྱུར་བས་གཞལ་ན་སྟབས་མི་བདེ་ཡང་སྐབས་
འདིར་འདོད་དགོས་ཞེས་པའི་དོན་ཡིན་ཏེ། དབུ་མའི་མཐའ་དཔྱོད་ལུང་རིགས་གཏེར་མཛོད་ལས།
མདོ་སེམས་གཉིས་ཀྱིས་མངོན་ལྐོག་དཔྱོད་ཚུལ་བཏགས་དོན་བཙལ་བར་སོང་བའི་ཕྱིར། ལེགས་བཤད་
སྙིང་བོར་བལྟ་དགོས་ སྒྲུབ་བྱེད་ཀྱི་རིགས་པའི་འགག་མདོ་དེ་ཁོ་ན་ཡིན་པས་བསམ་དགོས་སོ། །ཞེས་
དང་། ཀུན་མཁྱེན་ཆེན་པོའི་ཚིག་གསལ་སྟོང་ཐུན་གྱི་ཚད་མའི་རྣམ་བཤད་ལས། འོག་མའི་མངོན་ལྐོག་
ཡིན་ཁྱབ་མཉམ་དུ་བསྒྲུབས་པ་ལྟར་བྱས་ན་མངོན་ལྐོག་གི་བཏགས་དོན་བཙལ་བར་འགྲོ་བས་དེ་གཉིས་
གང་ཡང་མི་འགྲུབ་པའམ་གང་རུང་ཞིག་མི་རུང་བར་འགྱུར་བའི་ཕྱིར་ཏེ། ཞེས་གསུངས་པའི་ཕྱིར། འདི་
- 26 -



-་ལེའུ་དང་པོའི་མཆན།
འདྲ་གཞན་ཡང་ཡོད་དེ། ཉན་ཐོས་སྡེ་བའི་རྒྱུད་ཀྱི་གང་ཟག་གི་བདག་མེད་རྟོགས་པའི་རིགས་ཤེས་ཆོས་
ཅན། དོན་དམ་དཔྱད་ནས་རྙེད་པའི་རིགས་ཤེས་ཡིན་པར་ཐལ། དོན་དམ་དཔྱོད་པའི་རིགས་ཤེས་གང་
ཞིག ཁྱོད་གང་ལ་རིགས་ཤེས་སུ་སོང་བའི་ཡུལ་དེ་ཁྱོད་ཀྱིས་རྙེད་པ་ཡང་ཡིན་པའི་ཕྱིར་ན། རྣམ་པ་གཅིག་
ཏུ་མ་ཁྱབ། འདོད་མི་ནུས་ཏེ། ཉན་ཐོས་སྡེ་བས་གནས་ལུགས་ཀྱི་དོན་མ་རྙེད་པའི་ཕྱིར་ཏེ། གནས་
ལུགས་རྟོགས་པའི་ལྟ་བ་མ་རྙེད་པའི་ཕྱིར། འདི་དུག་ཧ་ཅང་བློར་བདེ་བ་ཞིག་མི་འདུག་ཀྱང་། ཞེས་པ་
ནས། དེ་ཙམ་ལས་བཤད་མི་བདེ་བས་དེས་འགྲིག་པར་བྱ་དགོས་སོ། །ཞེས་གུང་ཐང་འཇམ་པའི་
དབྱངས་ཀྱི་དྲང་ངེས་མཆན་ལས་གསུངས་པའི་ཕྱིར། རྣམ་མཁྱེན་རྟགས་ཡང་དག་ཏུ་སོང་བའི་ཕྱི་རྒོལ་གྱི་
ཡིན་པ་ཡང་ཡོད་དེ། ཆོས་ཐམས་ཅད་རྟོགས་ཚུལ་དེ་ལ་རང་ལྡོག་གཞི་ལྡོག་གི་གོ་དོན་གཉིས་ཡོད་པའི་
ཕྱིར་རོ། །
༨༡/༣/༣ ལྷནས་ཚེ་འཕོས་པར་སྒྲུབ་པ་ལ་མིག་ལྡན་ལྟ་བུ་དང་
། ཞེས་པའི་སྐབས་ཀྱི་རྒོལ་
བས་མིག་ལྡན་མི་མཐུན་ཕྱོགས་ལ་མ་མཐོང་བ་རང་ཉིད་ཀྱང་ལྷ་ནས་ཚེ་འཕོས་པ་མ་ཡིན་པའི་རྒྱུ་མཚན་
བཤད་དུ་མེད་ལ། （ཡོངས་གྲགས་ལྟར་བཀོད་པ་ལས་གཞན་དུ་ན། སྡེ་བསྟན་མངོན་པའི་ཨི་བར་
བཞུགས་པའི་འཇིག་རྟེན་གདགས་པའི་ཤོག་གྲངས་720ལས། ལྷ་དག་གི་ནང་ནས་ཤི་འཕོས་པ་རྣམས་
ཀྱི་རྣམ་པ་གང་དག་ཡིན། རྟགས་གང་དག་ཡིན་ཞེ་ན། སྨྲས་པ། སེམས་ཅན་གཟུགས་བཟང་ཞིང་
། ལྟ་
ན་སྡུག་པ་མཛེས་པ་དང་། ཁ་ན་མ་ཐོ་བ་མེད་པ་དང་། བདེན་པར་སྨྲ་བ་དེ་དག་ནི་ཉེ་ཞིང་དུ་བས་ཉེ་བར་
ལྷ་དག་གི་ནང་ནས་ཤི་འཕོས་པ་ཡིན་ཏེ། ལྷ་དག་གི་ནང་ནས་ཁྲི་འཕོས་པ་རྣམས་ཀྱི་རྣམ་པ་ནི་དེ་དག་
ཡིན་ནོ་ཞེས་སོ། །) ལྷག་ལྡན་གྱི་སྐབས་ཀྱི་རྒོལ་བ་དེ་ཀུན་མཁྱེན་བསྐལ་དོན་དུ་སོང་བའི་དཔྱོད་པ་བ་
དང་རྒྱང་ཕ་པ་ཡིན་ཞིང་། དེས་ཀུན་མཁྱེན་ལ་སྐྱོན་ཀུན་ཟད་ཅིག་དགོས་པ་རྟོགས་པ་གང་ཞིག རང་
- 27



རྣམ་འགྲེལ་མཐའ་དཔྱོད་ཀྱི་མཆན་འགྲེལ། -
ཉིད་དེ་མ་ཡིན་པར་མྱོང་སྟོབས་ཀྱིས་རྟོགས་པའི་ཕྱིར། རྒྱུ་མཚན་ཡང་བཤད་དུ་ཡོད་དེ། ངག་སྨྲ་བ་དང་
དབང་བོ་དང་ལྡན་པ་དང་། འབྱུང་བ་ལས་སེམས་སྐྱེ་བའི་རྟགས་རྣམས་འགོད་པའི་ཕྱིར། ལེའུ་གཉིས་
པར། ཁ་ཅིག་སྒྲ་སོགས་ཕྱིར་ན་སྐྱོན། །ཟད་མིན་ཞེས་ཟེར། ཞེས་དང་། གོམས་པས་སྒྲུབ་པ་མེད་ཅེ་ན།
ཞེས་གསུངས་པའི་ཕྱིར། ཁོ་ལ་ལམ་པོ་ཆེའི་སྐྱེས་བུ་སོགས་ཀྱི་སྐྱོན་སྣང་ཞིང་སྣང་གནས་གཉིས་མི་ཕྱེད་
པའི་ཕྱིར། སྡེ་བདུན་རྒྱན་དང་མི་འགལ་སྙམ་སྟེ་དཔྱད།
༨༢/ན/༣ དེས་ན་འདིར་ལྟར་སྣང་རྗེས་སུ་བཤད་པ་ནི་ཚད་མའི་ངེས་པའི་གོ་རིམ་མ་ཡིན་གྱི་
སྡེབ་སྦྱོར་རམ་བཤད་པའི་དབང་ཙམ་ཡིན་པའི་ཕྱིར། ཞེས་གསུངས་པས། མཁས་གྲུབ་ཊིཀ་ཆེན་ལས་
བཤད་ཚུལ་གཉིས་པ་མི་འཐད་པར་གསུངས་པ་ཡང་། ཚད་མས་ངེས་རིམ་གྱི་དབང་དུ་བྱས་ཏེ་དོན་སྦྱོར་
དེ་ལྟར་བཀོད་ན་མི་འཐད་པའི་དོན་ཡིན་ཞིང་། ཊིཀ་ཆེན་ལས། ཉིད་ཅེས་པ་གྲངས་ངེས་སྟོན་པའི་ངེས་
གཟུང་གི་ཚིག་ཏུ་སྦྱར་བ་ཡིན་ཀྱང་། དེར་མ་གོ་བར་དངོས་པོའི་རྐྱེན་ཡིན་ནམསྙམ་དུ་དོགས་པའི་སྒོ་ནས་
གྲངས་ངེས་རྟོགས་པའི་གེགས་སུ་འགྱུར་བ་སྤང་བའི་ཕྱིར་དང་
། ཞེས་པའི་དོན་ནི་འདི་ཡིན་ཏེ་ཉིད་ཀྱི་
སྐད་དོད་ལ་མོ་རྐྱེན་ཨཱབ་བྱིན་པའི་ཏཱ་སོགས་ཡོད་ལ། དེ་ཉིད་ནི། དངོས་པོའམ་ཡོད་པ་དང་མཚན་ཉིད་
བརྗོད་པའི་སྐབས་སུ་དེ་ཕན་གྱི་རྐྱེན་དུ་འཇུག་པས། དབྱངས་ཅན་མར། དངོས་པོ་ལ་ཏ་ཏཱ་ཡཎའོ། །
ཞེས་གསུངས་ཤིང་དོགས་པ་དེ་འབྱུང་ཉེའོ། །
༨༢/༣/༦ སྒྲ་རྟག་སྒྲུབ་ལྟ་བུའི་འགལ་རྟགས་ཡིན་ན། ཞེས་པ་ནས། དེ་སྒྲུབ་ཀྱི་འགལ་ཟླར་
སྒྲུབ་པའི་རྟགས་ཡང་དག་ཡིན་པས་ཁྱབ། ཅེས་པ་ནི། སྡེ་བདུན་ཡིད་ཀྱི་མུན་སེལ་གྱི་ཚིག་ཟིན་ཙམ་གྱི་
དགོངས་པ་བཀོད་པ་སྟེ། དེ་ཉིད་ལས། དངོས་གྱུར་གྱི་ནམ་མཁའ་ཆོས་ཅན། ཁྱོད་རྟག་སྟེ། དོན་བྱེད་
པས་སྟོང་བའི་ཕྱིར། ཅེས་པ་འགལ་རྟགས་མཚན་ཉིད་པ་ཡིན་ན། དོན་བྱེད་པས་སྟོང་བས་རྟག་པ་སྒྲུབ་
-- 28 -



-ལེའུ་དང་པོའི་མཆན།
པའི་ཁྱབ་པ་འགལ་བར་ཐལ་ཞིང་། དོན་བྱེད་ནུས་སྟོང་དངོས་གྱུར་གྱི་ནམ་མཁའ་མི་རྟག་པར་སྒྲུབ་པའི་
རྟགས་ཡང་དག་ཏུ་ཐལ་བས་འདི་ལྟ་བུ་ཁས་ལེན་པ་ལས་བླུན་པ་སུ་ཞིག་འཇིག་རྟེན་ན་བཙལ་བར་བྱ།
ཞེས་བཤད་པའི་ཕྱིར། གཞན་དུ་ན། ཆོས་དང་སྐད་ཅིག་མ་མ་ཡིན་པའི་གཞི་མཐུན་པ་མ་ཡིན་པ་དེ་སྒྲ་མི་
རྟག་པར་སྒྲུབ་པའི་རྟགས་ཡང་དག་ཏུ་ཐལ་བ་བཟློག་ཏུ་མེད་དོ། །
༨༣/༠/༡ དེ་ལ་འབྲེལ་བ་ངེས་པ་སྔོན་དུ་འགྲོ་དགོས་ན་འབྲེལ་བ་རྒྱུས་བཤད་ཀྱི་གཞུང་མ་
འབྲེལ་བའི་སྐྱོན་ཡོད་པའི་ཕྱིར་ཞེས་པའི་དོགས་པ་ཞེས་པ་ནི། རྣམ་བཤད་ལས། དེ་སྔོན་དུ་འགྲོ་བ་ལ་མི་
ལྟོས་ན་སྦྱོར་འཆད་ཚུལ་གཉིས་པ་མ་འབྲེལ་བར་འགྱུར་རོ་ཞེ་ན། ཞེས་པའི་དོན་དང་།
༨༣/༠/༣ གཏན་ཚིགས་ཀྱི་ནི་ཚུལ་གསུམ་ལའང་། ་ སོགས་ཀྱི་གཞུང་གི་སྦྱོར་ཚུལ་གཉིས་པ་
ཞེས་པ་ནི། རྣམ་བཤད་ལས། གཞུང་གི་སྦྱོར་ཚུལ་གཉིས་པ་ནི། ཞེས་པའི་དོན་དང་། རྒྱུ་ལ་ཞེས་སོགས་
ལ་བརྟེན་ནས་ཀྱང་ཞེས་པའི་ཀྱང་སྒྲའི་བསྡུ་བྱ་ནི། འབྲེལ་བའི་རྒྱུས་བཤད་ལ་བརྟེན་ནས་རྟགས་ཆོས་ཀྱི་
འབྲེལ་པ་ངེས་ནུས་པར་མ་ཟད་པའོ། །
༨༣/༠/༤ གྲངས་ངེས་དང་འབྲེལ་བ་རྒྱས་བཤད་གཏན་ཚིགས་ཀྱི་སོགས་དང་ཞེས་པ་ནི། རྣམ་
བཤད་ལས། སྦྱོར་ཚུལ་དང་པོ་ནི་གྲ་ངས་ངེས་དང་འབྲེལ་པ་རྒྱས་པར་འཆད་པ་དང་མཐུན་པར་སྦྱར་བས་
ཞེས་པའི་དགོངས་པ་གཏིང་ན་གནས་པ་བཀྲལ་བའོ། །དེ་ཡང་གོ་སླ་བར་བརྗོད་ན། གྲངས་ངེས་རྒྱུས་
བཤད་ཀྱི་གཞུང་འདི་འབྲེལ་བ་རྒྱས་བཤད་དང་རྟགས་ཆོས་ཀྱི་འབྲེལ་སྟོན་པར་མཐུན་པ་ཙམ་གྱིས་གཏན་
ཚིགས་ཀྱི་ནི་སོགས་དོན་མེད་པར་འགྱུར་དོན་མེད་པའི་ཕྱིར། རྒྱུ་ལ་རང་བཞིན་སོགས་ཀྱིས་རྟགས་གསུམ་
གྱི་གྲངས་ངེས་མདོ་ར་བསྟན་ལས་རྒྱས་ཙམ་དང་དེའི་མཚན་གཞི་ཙམ་ངོས་བཟུང་བས་གཞུང་ཡང་ཉུང་ལ།
གཏན་ཚིགས་ཀྱི་ནི་སོགས་ཀྱིས་གྲངས་ངེས་དང་འབྲེལ་བ་རྒྱས་བར་འཆད་པས་གཞུང་ཡང་མང་དུ་བྱུང་བ་
— 29 —



རྣམ་འགྲེལམཐའ་དཔྱོད་ཀྱི་མཆན་འགྲེལ། -
ཡིན་པས་སྔར་གྱི་རྩོད་པ་དེ་མི་ཟུག་གོ། ཞེས་པའི་དོན་ནོ། །འཆད་ཚུལ་གཉིས་པ་རྣམ་བཤད་ཀྱི་ཡང་ན་
ཞེས་པ་ལ་བསྙེགས་པ་དག་གིས། རྣམ་བཤད་ལས། སྦྱོར་ཚུལ་དང་བོ་ནི་གྲངས་ངེས་དང་འབྲེལ་བ་རྒྱས་
པར་འཆད་པ་དང་མཐུན་པར་སྦྱར་བས་ཞེས་པ་ལ་སྣང་ཆུང་ཞེས་པའི་ཉམས་ཤིག་འདུག་གོ །
འབྲས་རྟགས་ཡང་རྟགས་ཀྱི་མཆན། །
༨༥/༢/༡ དེའི་དབང་གིས་སྤར་བམ་འཆུམ་པ་དང་། ཞེས་པ་སྦྱིན་པ་བཏང་བའི་དོན་ཡིན་ཏེ།
མདོ་སྡེ་རྒྱན་གྱི་སྤྱོད་པ་མཐར་ཐུག་གི་ལེའུ་ལས། བརྩེ་དང་སྙན་པར་སྨྲ་བ་དང་། །བརྟན་པ་ཉིད་དང་
ལག་བརྐྱང་དང་
། །དགོངས་པ་ཟབ་མོ་ངེས་འགྲེལ་བ། །འདི་དག་བློ་ལྡན་རྣམས་ཀྱི་རྟགས། །ཞེས་
གསུངས་པ་ལྟར་ཡིན་ཞིང་ ཡིག་ཚའི་དཔར་གསར་དུ། གཞན་དོན་ལ་སྤྲོ་བ་བསྟན་པ་དང་ ཞེས་པར་
ས་བསྟན་བྱས་པ་ཡིག་ནོར་དང་།
༨༥/ན/༢ སྙན་པར་སྨྲ་བ་དང་། ཞེས་པའི་འཕྲོར། བརྟན་པ་དང་ཞེས་པ་ཆོད་འདུག
༨༥/ན༼༥ མཚན་དཔེ་དང་མཐུ་བསམ་མི་ཁྱབ་ཀྱི་སྐྱེས་བུའི་རྟགས་ཀྱིས་དེ་བཞིན་གཤེགས་པར་
སྒྲུབ་པའི་འབྲས་རྟགས་བཞི་སོགས་བཤད་པའི་ཕྱིར་ཏེ། ས་སྡེ་ལས། ཞེས་དྲ་ངོས་པ་འདི་དག་གཞུང་དེའི་
བཤད་ཚུལ་བཀོད་པ་ཡིན་གྱི ཚིག་ཟིན་བཞིན་མི་རུང་སྟེ། དེར་རྒྱུའི་རྟགས་ཀྱིས་འབྲས་བུ་སྒྲུབ་པའི་
གཏན་ཚིགས་ཀྱང་བཤད་པའི་ཕྱིར་སའི་དངོས་གཞི་ལས། རྒྱུ་ལས་འབྲས་བུ་ལས་རྗེས་སུ་དཔག་པ་གང་ཞེ་
ན། རྒྱུ་དང་འབྲས་བུའམ་འབྲས་བུ་ལས་རྒྱུ་དཔག་པ་གང་ཡིན་པ་སྟེ། དཔེར་ན་འགྲོ་བ་ལས་ཡུལ་གཞན་
དུ་ཕྱིན་པར་རྗེས་སུ་དཔག་པ་དང་། ཡུལ་གཞན་དུ་ཕྱིན་པ་ལས་འགྲོ་བ་རྗེས་སུ་དཔག་པ་ལྟ་བུའོ། །ཞེས་
བཤད་པའི་ཕྱིར། འདི་ཡང་ཀུན་མཁྱེན་ཆེན་པོའི་དགོངས་པ་ཡིན་ཏེ། ལེགས་བཤད་ཀྱི་རྒྱལ་བོ་གྲུབ་
— 30 -



-ལེའུ་དང་པོའི་མཆན།
མཐའ་ཆེན་མོ་ལས། འདི་ལ་ཞིབ་ཆ་ཞིག་དགོས་འགྲོ་སྟེ། བཤད་ཚུལ་ཙམ་བཀོད་དོ། ། ཞེས་གསུངས་
པའི་ཕྱིར། དེས་ན། ས་སྡེའི་དོན་ནི་རྒྱུ་རྟགས་སུ་བཀོད་ནས་འབྲས་བུ་དཔོག་པའི་ཡིད་དཔྱོད་སྐྱེད་པ་
ཞིག་ཡོད་པའི་དོན་དུ་བཤད་དགོས་ཤིང་། ཁ་ཅིག་གིས་ས་ལས་བཤད་པ་དེ་རྒྱུ་ལས་འབྲས་བུ་དཔོག་ངེས་
ཡིན་པའི་དབང་དུ་བྱས་པ་མ་ཡིན་ཞིང་། འོན་ཀྱང་དེ་ལྟར་དཔོག་པ་གཅིག་སྲིད་པའི་དབང་དུ་བྱས་པར་
བཞེད་དོ། །
༨༥/བ༥ དབང་བོའི་བློ་དང་ལྡན་པའི་ཕྱིར། །ཞེས་པ་ལེའུ་གསུམ་པའི་བློ་ཚུལ་གཉིས་པ་ཅན་
དུ་ལྷན་ཅིག་དམིགས་ངེས་ཀྱིས་སྒྲུབ་པའི་རྩོད་སྤོང་སྐབས་ཕྱི་དོན་ཡོད་པའི་སྒྲུབ་བྱེད་དགག་པའི་ཐད་ཀྱི་ཁ་
ཅིག་གི་འདོད་པ་བཀོད་པའི་གཞུང་ཡིན་ཏེ། རྣམ་བཤད་ལས། སྔོན་འཛིན་དབང་བོའི་མངོན་སུམ་གྱི་རྒྱུ་
གཞན་དབང་ཡིད་དག་ཡོད་ན་ཡང་
། དེ་འདྲའི་དབང་བོའི་བློ་རྣམས་སྐྱེ་བ་མེད་པ་མཐོང་ཞིང་སྐབས་
འགར་སྐྱེ་བའི་ཕྱིར། དེ་གཉིས་ལས་རྫས་ཐ་དད་པའི་རྒྱུ་གཅིག་ཡོད་པར་རྗེས་སུ་དཔོག་ནུས་པར་འགྱུར་
ལ། དེ་ཡང་ཕྱི་རོལ་གྱི་དོན་ཡིན་ནོ་ཞེ་ན། ཞེས་གསུངས་པས། དབང་བོའི་བློ་རྣམས་མེད་པའི་ཕྱིར། །
ཞེས་པ་ཡི་གེ་ནོར་བའོ། །ལེའུ་གཉིས་པར། སྡུག་བདེན་གྱི་མཚན་ཉིད་བཞིའི་ཐ་མ་འཆད་པའི་ཐད་དུ།
རྒྱུ་གཞན་དག་ནི་ཚོགས་ན་ཡང་། །འབྲས་བུ་སྐྱེ་བ་མེད་པའི་ཕྱིར། །ཞེས་པ་སྔ་མ་དང་དོན་འདྲ་ཡང་
སྐབས་མི་འདྲ་སྟེ། འདི་ན། གཟུགས་འཛིན་དབང་ཤེས་ལྟ་བུ་ལ་དབང་ཡིད་ལས་གཞན་པའི་རྒྱུ་ཞིག་
ཡོད་ཀྱང་། དེ་ནི་དམིགས་རྐྱེན་དུ་འཐད་ཀྱི། བདག་རྟག་པ་ནམ་ཡང་མིན་ནོ། །ཞེས་སྒྲུབ་པའི་སྐབས་
ཡིན་པའི་ཕྱིར་རོ། །
༨༦/༣/༤ བརྡ་སྤྲོད་པའམ་ལུང་སྟོན་པ་ཁ་ཅིག་མེ་མེད་པའི་བརྒྱ་བྱིན་གྱི་སྤྱི་བོར་ཡང་དུ་བ་ཡོད་
པར་འདོད་པའི་ལོག་རྟོག་ཀུན་བཏགས་དུ་མ་བཟློག་པའི་ཆེད་ཡིན་པའི་ཕྱིར། ཞེས་པའི་དོན་ནི། རྒྱུ་མ་
-
31
-



རྣམ་འབྱེལ་མཐའ་དཔྱོད་ཀྱི་མཆན་འགྲེལ།
ཡིན་པ་ལས་སྐྱེས་པའི་དཔེ་ཡིན་ཞིང་། ད་དུང་། བ་ལང་གི་ལྕི་བ་ལས་ཨུཏྤལ་འབྱུང་བ་དང་
། ལུག་གི་རྭ་
ལས་རྩྭ་དུར་བ་སྐྱེ་བ་སོགས་ཀྱང་འདི་བས་འགོད་དོ། །བརྒྱ་བྱིན་སྤྱི་བོ་ཞེས་པ་ ལེའུ་གཉིས་པར། གྲོག་
མཁར་ཡང་དེས་བྱས་འགྲུབ་འགྱུར། །ཞེས་པའི་གྲོག་མ་བར་ཡིན་ཞིང་དེ་ཡང་འདྲ་བ་རྒྱུ་མཚན་དུ་བྱས་
ནས་བཏགས་ལ། དབང་པོའི་མཆོད་སྡོང་ཡང་འདི་ཡིན་པར་བཤད། ལེགས་ལྡན་གྱི་དབུ་མ་སྙིང་པོར།
དེ་ཡང་བསགས་ཕྱིར་གྲོག་མཁར་བཞིན། ཞེས་དང་
། དེའི་རང་འགྲེལ་རྟོག་གེ་འབར་བ་ལས། གྲོག་
མཁར་བཞིན་ཞེས་བྱ་བ་ནི་གྲོག་མའི་བུན་བཞིན་ཞེས་བྱ་བའི་ཐ་ཚིག་གོ། ། ཞེས་གསུངས་པ་ཡང་གོང་
དང་མིམཐུན་པ་མེད་ལ། གྲོག་མཁར་ལས་ནངས་པར་གྲོག་མ་མང་བོའི་ཁ་རླངས་དུ་བ་ལྟ་བུ་འཕྱུར་བ་དེ་
ཕ་རོལ་བོས་དུ་བ་དང་མེ་ལས་མ་སྐྱེས་པའི་གཞི་མཐུན་དུ་འདོད་པ་ཡིན་ཏེ། ལེའུ་དང་བོར། གལ་ཏེ་བརྒྱ་
བྱིན་སྤྱི་བོ་མེའི། །ཞེས་སོགས་དང་། ལེའུ་བཞི་བར། མེར་ཛེས་ཡན་ལག་གཞན་ལས་ནི། །ཞེས་སོགས་
ཚིགས་བཅད་གཉིས་པོ་ཕན་ཚུན་བསྡུར་ན་སྐབས་དོན་རྟོགས་སླའོ། །
༩༣/ན/༢དེ་སྒྲུབ་ཀྱི་རྒྱུ་མ་དམིགས་པ་དང་ཁྱབ་བྱེད་མ་དམིགས་པའི་རྟགས་ཡང་དག་ལ་ཐ་སྙད་
འབའ་ཞིག་སྒྲུབ་ཀྱིས་ཁྱབ་ལ། ཞེས་པའི་དོན་ནི། བདག་གིས་བྱས་པའི་དོན་དང་ཐ་སྙད་སྒྲུབ་ཀྱི་སྐབས་
ཀྱི་དོགས་དཔྱོད་དུ་བཤད་པ་མཐའ་དཔྱོད་དང་འཐད་ལྡན་གྱི་དགོངས་པ་ཡིན་ལ། རྣམ་ངེས་དར་ཊིཀ་
དང་རིགས་རྒྱན་གཉིས་ཀྱི་ཚིག་ཟིན་དང་མི་མཐུན་ནོ་ ། །
༩༨/༣/༣ དུ་བ་ཆོས་ཅན། དུ་ལྡན་ལ་ཁྱོད་ཀྱི་རྒྱུ་ཡིན་པར་ཐལ། དུ་ལྡན་ལ་ཁྱོད་ཀྱི་དོན་
གཞན་གྱི་རྟེན་ཡིན་པ་དེ་ཉིད་ཀྱི་ཕྱིར། དཔེར་ན། འཁར་གཞོང་དང་དེའི་ནང་གི་ཆུ་སོགས་བཞིན་
ཞེས་པ་འདི་དང་། སྡེ་བདུན་ཡིད་ཀྱི་མུན་སེལ་ལས། གཙོ་བོ་སེམས་དང་དེའི་འཁོར་གྱི་སེམས་བྱུང་
རྣམས་རྫས་ཐ་དད་ཡིན་ན་བདག་གཅིག་འབྲེལ་མེད་ཅིང་། དུས་མཉམ་ཡིན་པའི་ཕྱིར་དེ་བྱུང་འབྲེལ་མེད་
– 32 -



—ལེའུ་དང་པོའི་མན།
པས་འབྲེལ་མེད་པས་འབྲེལ་མེད་དོན་གཞན་དུ་འགྱུར་ལ། དེ་འདོད་ན། རྟེན་དང་བརྟེན་པ་མ་ཡིན་པར་
ཐལ་ལོ། །ཞེས་པ་གཉིས་རིགས་པའི་དབང་ཕྱུག་གི་དགོངས་པ་ཡིན་ཏེ། ལེའུ་གསུམ་པའི་རང་མཚན་
གཅིག་བུ་གཞལ་བྱར་བཞག་པའི་དགོས་པའི་རྩོད་སྤོང་གི་ཐད་དུ། གལ་ཏེ་དེ་རྟེན་དང་འབྲེལ་ཅན། །
ཡིན་ན་དེ་ཚེ་གོ་བྱེད་ཉིད། །ཅེས་པའི་བསྟན་དོན་གྲུབ་པའི་ཕྱིར། འདོད་ན། དུ་ལྡན་ལ་མེད་ན་དུ་བ་
མེད་པས་ཁྱབ་པར་ཐལ་ལོ། །ལ་ཡི་དུ་བ་དེ་དང་འབྲེལ་བའི་དོན་ཡིན་ཟེར་ན། རྟགས་དེ་ཉིད་ཆོས་ཅན་
དང་རྟེན་བརྟེན་པར་བཤད་པའི་སྐབས་མ་ཡིན་པར་ཐལ་བ་དང་། རྣམ་བཤད་ལས་འབྲས་རྟགས་ཀྱི་
སྐབས་སུ་ཉེས་པ་གསུམ་བརྗོད་པ་དེ་ཡང་བཟློག་ཏུ་མེད་དོ། །ཞིབ་ཆ་འོག་ཏུ་བྱའོ། །
༩༨/བ།༢ འདོད་ན། དུ་ལྡན་ལའི་མེ་དེ་སྒྲུབ་ཀྱི་བསྒྲུབ་བྱ་ཡང་དག་ཡིན་པར་ཐལ། འདོད་
པའི་ཕྱིར། ཞེས་པས་ཁྱོད་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་ཡིན་ན་ཁྱོད་དང་རྩོད་གཞིའི་ཚོགས་དོན་དེ་
སྒྲུབ་ཀྱི་བསྒྲུབ་བྱ་ཡིན་དགོས་པར་བསྟན་པས། རེ་འགའ་བའི་དངོས་པོའི་རྟགས་ཀྱིས་ཉེར་ལེན་གྱི་ཕུང་བོ་
རང་རྒྱུ་དང་བཅས་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་ལ་རེ་འགའ་བའི་དངོས་པོའི་རྒྱུ་བཞག་པའང་
མི་འཐད་དོ། །དེས་ན། རང་ལུགས་ལ་རང་རྒྱུ་འཇོག་དགོས་པ་ཡིན་ནོ། །
༩༩/ བ/ ༢ཁ་ཅིག བུ་རོ་ད་ལྟ་བ་དེ་ཞེས་སོགས་ཀྱི་དོན་ནི། རྟགས་ཆོས་ཀྱི་འབྲེལ་བ་མེད་
ནས་མ་གྲུབ་པའི་གཏན་ཚིགས་སུ་བཞེད་ཀྱང་། རིགས་རྒྱན་ལས། དེ་སྒྲུབ་ཀྱི་ཐུན་མོང་མ་ཡིན་པའི་མ་
ངེས་པའི་རྟགས་ཡིན་པར་ཐལ། འདོད་པ་གང་ཞིག དེ་སྒྲུབ་ཀྱི་དངོས་ཀྱི་མ་ངེས་པའི་རྟགས་ཀྱང་མ་
ཡིན། ལྷག་ལྡན་གྱི་མངེས་པའི་རྟགས་ཀྱང་མ་ཡིན་པའི་ཕྱིར། ཞེས་གསུང་གི་བབ་ལ་བརྟག་ན་ཐུན་མོང་
མ་ཡིན་པར་བཞེད་འདུག་ལ། པཎ་ཆེན་བསོད་ནམས་གྲགས་པས། ཁ་ནང་བུ་རམ་གོང་བུའི་སྟེང་དུ་བུ་
རོ་ད་ལྟ་བ་ཡོད་པར་ཚད་མས་གྲུབ་པའི་གང་ཟག་ཡིན་ན། དེའི་སྟེང་དུ་བུར་གཟུགས་ད་ལྟ་བ་ཡོད་པར་
- 33 -



རྣམ་འགྲེལ་མཐའདཔྱོད་ཀྱི་མཆན་འགྲེལ། -
ཚད་མས་གྲུབ་པའི་གང་ཟག་ཡིན་དགོས་པའི་ཕྱིར་ཏེ། དེའི་སྟེང་དུ་བུར་རོ་ཡོད་པར་ཚད་མས་གྲུབ་པའི་
གང་ཟག་ཡིན་ན། དེའི་སྟེང་དུ་བུར་གཟུགས་ཡོད་པར་ཚད་མས་གྲུབ་པའི་གང་ཟག་ཡིན་དགོས་པའི་ཕྱིར་
ཏེ། དེ་ཡིན་ན། དེའི་སྟེང་དུ་བུ་རམ་ཡོད་པར་ཚད་མས་ངེས་པའི་གང་ཟག་ཡིན་དགོས། དེ་ཡིན་ན།
དེའི་སྟེང་དུ་བུར་གཟུགས་ཡོད་པར་ཚད་མས་གྲུབ་པའི་གང་ཟག་ཡིན་དགོས་པའི་ཕྱིར་ དེ་ལྟར་མཐའ་
གཞན་ཁེགས་པའི་སྟོབས་ཀྱིས་དེ་དེ་སྒྲུབ་ཀྱི་མ་གྲུབ་པའི་གཏན་ཚིགས་སུ་ཁས་བླངས་པར་བྱའོ་ །ཞེས་
ཤེས་འདོད་མེད་ནས་མ་གྲུབ་པའི་གཏན་ཚིགས་སུ་བཞེད་དོ། །རྗེ་བཙུན་ཆོས་ཀྱི་རྒྱལ་མཚན་གྱི་གསུང་ན་
མི་གསལ་ཀྱང་ ཁོང་གི་སློབ་དཔོན་ཀུན་མཁྱེན་ཆོས་འབྱོར་དཔལ་བཟང་གི་རིགས་རྒྱན་མུན་སེལ་དུ་
དེ་ཕྱོགས་ཆོས་ཅན་གྱི་གཏན་ཚིགས་ལྟར་སྣང་དུ་འདོད་ན། དེ་དེ་སྒྲུབ་ཀྱི་དངོས་ཀྱི་མ་ངེས་པ་དང་། ལྷག་
ལྡན་གྱི་གཏན་ཚིགས་གང་རུང་མ་ཡིན་པའི་དེ་སྒྲུབ་ཀྱི་ཐུན་མོང་གི་མ་ངེས་པའི་གཏན་ཚིགས་སུ་འདོད་
པར་བྱ་ལ། ཞེས་གསུངས་པར་བརྟེན། རྗེ་བཙུན་པའི་རྗེས་འབྲད་དག་གིས་དེ་ལྟར་བྲིས་འདུག་མོད་
རྗེ་བཙུན་ཆོས་ཀྱི་རྒྱལ་མཚན་དངོས་བརྒྱུད་བླ་མ་དང་བཅས་པའི་དགོངས་པ་མ་ཡིན་ཏེ། རིགས་རྒྱན་གྱི་
དགོངས་པ་བཤད་ཟིན་ལ། ཕྱི་མ་གཉིས་ཀྱི་དགོངས་པ་མ་ཡིན་པ་རང་ལུགས་འཇོག་སྐབས་ཀྱི་མཚན་ཉིད་
དང་དབྱེ་བས་རྟོགས་སླ་བའི་ཕྱིར་རོ། །རང་ལུགས་ལ་སྐྱོན་འཕེན་པ་ཁ་ཅིག བྱས་པ་ཆོས་ཅན། སྒྲ་རྟག་
པར་སྒྲུབ་པའི་རྟགས་ཆོས་ཀྱི་འབྲེལ་བ་མེད་ནས་མ་གྲུབ་པའི་གཏན་ཚིགས་སུ་ཐལ། རྟགས་ཆོས་ཀྱི་འབྲེལ་
བ་མེད་པའི་ཕྱིར་ཟེར་བ་དེ་ལ། རིགས་རྒྱན་ལས། སྐྱོན་མེད་དེ། ཆོས་ཅན་གྱི་ཕྱོགས་གཅིག་ལ་མེད་ནས་
མ་གྲུབ་པའི་རྟགས་ཁས་བླངས་པ་ཡིན་གྱི། ཆོས་ཅན་གྱི་ཕྱོགས་གཅིག་ལ་མེད་ན་ཕྱོགས་ཆོས་མ་གྲུབ་པས་
ཁྱབ་པ་ཁས་བླངས་པ་མ་ཡིན་པའི་ཕྱིར། ཞེས་གསུངས་པ་འདི་སྐྱེས་སུ་འབུལ་ལོ། །
༡༠༠/ན/༡ ཁྱོད་དེ་ལས་ཐ་དད། དེ་མེད་ན་ཁྱོད་མེད་དགོས་པའི་ཕྱིར་ན་མ་ཁྱབ། ཅེས་པ་
- 34 —



—-
— ————ལེའུ་དང་པོའི་མཆན།
འདི་རང་ལུགས་མིན་ཏེ། དཔར་གསར་བརྒྱ་ཞེ་གཉིས་པར་གསལ་ལོ། ། །
༡༠༡/༣/༥ མདོ་སྡེ་རྒྱན་ལས། ལ་ལ་གཅིག་ཏུ་ཉེས་པར་སྤྱོད་ངེས་ཡོད། །ལ་ལ་དཀར་པོའི་
ཆོས་རྣམས་ཀུན་ཏུ་བཅོམ། །ལ་ལ་ཐར་བའི་ཆ་མཐུན་དགེ་བ་མེད། །དཀར་པོ་དམན་པ་ཡོད་པ་རྒྱུ་དང་
བྲོལ། །ཞེས་གསུངས་པ་ལྟ་བུ་སོགས་ཀྱིས་ཤེས་དགོས་ཚུལ་གསུངས་པས། དེའི་དོན་ནི། གང་ཟག་ལ་ལ་
དག་ཐེག་པ་ཆེན་པོའི་རིགས་ཡོད་ཀྱང་། ཉོན་མོངས་ཤུགས་དྲག་པས་མཐའ་གཅིག་ཏུ་ཉེས་པར་སྤྱོད་
ངེས་པ་མཚམས་མེད་པའི་ལས་སོགས་ལ་འཇུག་པ་དང་། ལ་ལ་དག་མི་དགེ་བའི་བཤེས་གཉེན་དག་གིས་
ཟིན་པས་ཐར་བསོགས་མེད་པར་ལོག་པར་ལྟ་བས་དཀར་པོའི་ཆོས་རྣམས་ཀྱི་དགེ་བའི་རྩ་བ་ཀུན་ཏུ་བཅོམ་
པ་དང་། ལ་ལ་དག་འཁོར་བའི་བདེ་བ་ཁོ་ནའི་ཆེད་དུ་ཟག་བཅས་ཀྱི་དགེ་བ་བྱེད་ཀྱང་། ཐར་བའི་ཆ་དང་
མཐུན་པའི་དགེ་བ་མི་བྱེད་པ་དང་། ལ་ལ་དག་ཐར་བ་ཆ་མཐུན་གྱི་དགེ་རྩ་ཆུང་ངུ་ཙམ་ཡོད་ཀྱང་།
ཚོགས་རླབས་པོ་ཆེ་སོགས་གོང་མའི་ཡོན་ཏན་བསྒྲུབ་ནུས་པ་མེད་པས། དེ་བཞི་ལ་རིགས་ཆེད་པར་
གསུངས་པ་གནས་སྐབས་ཏེ་དམན་པའི་དགག་སྒྲ་སྦྱར་རོ། །རྒྱུ་དང་བྲལ་བ་ཞེས་པ་གོང་མ་བཞི་དང་མི་
འདྲ་བར་གཏན་ནས་ཐར་བ་ཐོབ་པའི་རྒྱུ་དང་བྲལ་བས་རིགས་ཆད་པར་བཞེད་ལ། རྒྱུད་བླ་མར། སྲིད་
དང་མྱ་ངན་འདས་ལ་དེའི། །སྡུག་བདེའི་སྐྱོན་ཡོན་མཐོང་བ་འདི། །རིགས་ཡོད་ལག་ཡིན་གང་ཕྱིར་
དེ། །རིགས་མེད་དག་ལ་མེད་ཕྱིར་རོ། །ཞེས་དང༌། རྒྱུད་བླ་ཐོགས་འགྲེལ་ལས། ལོག་སྲེད་ཅན་གཏན་
ཡོངས་སུ་མྱ་ངན་ལས་མི་འདའ་བའི་ཆོས་ཅན་ཞེས་པ་གང་ཡིན་པ་དེ་ནི་ཐེག་པ་ཆེན་པོའི་ཆོས་ལ་སྡང་བ་
ལོག་སྲེད་ཅན་ཉིད་ཀྱི་རྒྱུ་ཡིན་པའི་ཕྱིར། ཐེག་པ་ཆེན་པོའི་ཆོས་ལ་སྡང་བ་བཟློག་པའི་དོན་དུ། དུས་
གཞན་ལ་དགོངས་ནས་གསུང་ས་པ་ཡིན་ནོ། །ཞེས་འབྱུང་ཡང་གྲུབ་མཐའི་སྐབས་མི་འདྲ་བས་སོ། །
༡༠༢/ན/༤ དེའི་ཕྱིར་འབྲས་རྣམས་གཉིས་སུ་འཇུག། ཅེས་པའི་གོང་དུ་རྒྱུ་ནི་འཁྲུལ་བ་སྲིད་
-- 35 -



རྣམ་འགྲེལ་མཐའ་དཔྱོད་ཀྱི་མཆན་འགྲེལ། - --
པའི་ཕྱིར། ཞེས་ཡོད་ལ། དེའི་ཐད་ཀྱི་ཊིཀ་ཆེན་ལས། དེའི་ཕྱིར་འབྲས་རྟགས་ཡང་དག་ཐམས་ཅད་
མཐུན་ཕྱོགས་ལ་རྣམ་པ་གཉིས་སུ་འཇུག་པས་ཁྱབ་པས། ཞེས་གསུངས་པའི་དོན་ཡང་ ལེགས་བཤད་
གསེར་ཕྲེང་ལས་ བརྗོད་འདོད་ཀྱི་དབང་གིས་ཕྱོགས་རེ་རེ་ལ་ཡང་ཐམས་ཅད་ཅེས་འཇུག་པ་སྟེ་དེ་ལྟ་བུའི་
ཞེས་པ་ལྟར་གོ་དགོས་སོ་ །དེ་ལྟ་མིན་པར་ཚིག་འདྲ་འགྲིག་ཐམས་ཅད་ལ་དོན་གཅིག་ལས་མེད་ན། རྒྱུ་
ནི་འཁྲུལ་བ་སྲིད་པའི་ཕྱིར། ཞེས་པ་འདི་ཡང་། མཛོད་གནས་བཞི་བར། རྒྱུ་ལས་འབྲས་བུ་མི་འཁྲུལ་
ཕྱིར། །ཞེས་གསུངས་པ་དང་འགལ་བར་འགྱུར་བའི་ཕྱིར། །
༡༠༤/༠/༤ ཡང་ཁོ་ན་རེ། མེ་གསལ་བ་དང་འོད་རྣོ་བ་དང་ལྷབ་ལྷབ་འབར་བ་སོགས་ཀྱང་དུ་
བ་སྐྱེད་བྱེད་ཡིན་པར་ཐལ མེ་དུ་བ་སྐྱེད་བྱེད་ཡིན་པའི་ཕྱིར་ན་མ་ཁྱབ་སྟེ་ དེ་དག་མེད་ཀྱང་དུ་བ་འབྱུང་
བཡང་ཡོད། ཞེས་པ་འདི་ལ་མེ་གསལ་བ་སོགས་དུ་བའི་མེད་ན་མི་འབྱུང་བའི་སྐྱེད་བྱེད་མ་ཡིན་པའི་ཞིབ་
ཆ་བྱེད་དགོས་པ་ཡིན་ཏེ། ལེའུ་གཉིས་པའི་མཐའ་དཔྱོད་ལས། འདིར་ཞིབ་ཆ་ཞིག་དགོས། ཞེས་
གསུངས་པའི་ཕྱིར། ཁྱབ་སྟེ་ དེའི་དོན་ཡང་མཚམས་འདིར་གོང་ལ་ཞིབ་ཆ་ཞིག་དགོས་ཞེས་པའི་དོན་
ཡིན་པའི་ཕྱིར་རོ། །
༡༠༥/༣/༢ དུས་འཁོར་ལྟར་ཆུ་ལྔ་དང་། རིན་ཆེན་ཕྲེང་བ་དང་། ས་སྡེ་ལྟར་འབྱུང་བ་སུམ་
ལྡན་སོགས་ཡང་ཤེས་དགོས་ཤིང་ཞིབ་ཆ་གལ་ཆེ ཞེས་པའི་དང་བོ་ནི། ཟླ་ཆུ ཤེལ་ཆུ་ ཆུ་ཚན། དུག་
ཆུ དྲི་གུག་གི་ཆུ་སྟེ་ལྔའོ། །རིན་ཆེན་ཕྲེང་བའི་ལེའུ་དང་བོ་ལས། གཡོ་དང་ཐོགས་དང་སྡུད་པ་དག།
ཆུ་དང་རླུང་དང་ས་དེ་བཞིན། །ཞེས་དང་། ས་སྡེ་ལས། ལ་ལ་ལ་ནི་གསུམ་དམིགས་ཏེ། །ཞེས་པ་ལྟར་
ས་མེ་རླུང་གསུམ་མངོན་པ་ནི། ཤིང་མེས་སྲེག་པ་གཡོ་བ་ལྟ་བུ་དང་། རྩ་སྲེག་པ་འགུལ་བ་ལྟ་བུའོ། ：
༡༠༥/༥/༤ རྡོ་ལྕགས་བརྡབ་པའི་མེ་སྟག་སོགས་ལ་དུ་བ་སྐྱེད་པའི་ངེས་པ་མེད་པའི་ཕྱིར་
- 36 -



ལེའུ་དང་པོའིམཆན།
ཞེས་པ་ལྟར། ཚད་མ་མདོའི་རང་འགྲེལ་ལས་ ལྕགས་གོང་དང་སོལ་མེའི་གནས་སྐབས་སུ་དུ་བ་མེད་
པའི་མེ་ཡང་མཐོང་བ་ཡིན་ནོ། །ཞེས་དང་། རྣམ་བཤད་ལས། འབྲས་བུ་དུ་བ་ཆོས་ཅན། མེ་ལ་རྣམ་པ་
གཉིས་སུ་འཇུག་སྟེ། དེ་ལ་འཇུག་པ་གང་ཞིག ཁྱབ་བྱེད་དུ་མི་འཇུག་པ་དེའི་ཕྱིར། ཞེས་དང་། ལྷ་
དབང་བློའི་འགྲེལ་བ་ལས། དེ་བས་ན་མཐུན་པའི་ཕྱོགས་ལ་འབྲས་བུ་རྣམ་པ་གཉིས་སུ་འཇུག་པར་འགྱུར་
རོ། །མཐུན་པའི་ཕྱོགས་ཐམས་ཅད་ལ་ཡོད་པར་གྱུར་བ་གང་ཡིན་པ་དེ་ནི་རང་བཞིན་ཉིད་ཡིན་ནོ། །
ཞེས་གསུངས་པ་འདི་རང་ལུགས་སུ་འཐོད་བྱས་པ་ལ། མེ་ཡིན་ན་དུ་བ་སྐྱེད་པས་ཁྱབ་པར་ཐལ། དེ་ཡིན་
ན་བུད་ཤིང་སྲེག་དགོས། དེ་བསྲེག་ན་དེའི་ཆུ་ཁམས་ཉམས་དགོས། དེ་ཉམས་ན་དེའི་རླངས་པ་འཐུལ་
དགོས། དེ་ལ་དུ་བཟེར་བའི་ཕྱིར་ན་རྟགས་མ་གྲུབ་སྟེ། འོ་ན། མེ་མེད་པའི་བརྒྱ་བྱིན་སྤྱི་བོར་ཡང་དུ་བ་
ཡོད་པར་ཐག ནངས་སྔ་བར་གྲོག་མམང་བོའི་ཁ་གླངས་འཐུལ་བ་ལས་དོགས་པ་སྐྱེ་བར་གོང་དུ་བསྒྲུབས་
ཚར་བའི་ཕྱིར། གཞན་ཡང་། མེ་མེད་པའི་རྒྱ་མཚོར་ཡང་དུ་བ་ཡོད་པར་ཐལ་གཞི་དེར་གཞི་དེའི་རླངས་
པ་སྔོ་འཕྱུར་བ་དམིགས་པ་ཉིད་དུ་བ་དམིགས་པར་འཁྲུལ་བ་ཡིན་པའི་ཕྱིར་ཏེ། ཤཱཀྱ་བློའི་འགྲེལ་བཤད་
ལས། མཚོ་ཆེན་པོ་རླངས་པ་འཕྱུར་བ་ལ་སོགས་པ་དུ་བ་དང་འདྲ་བས་བསླུས་པ་ཞེས་གསུངས་པའི་ཕྱིར་
ཁྱབ་སྟེ། དེ་དག་ཀྱང་མེ་ཁམས་རྒྱས་ཏེ་ཆུ་ཁམས་ཀྱིས་དེའི་དོ་མ་ཡོང་བས་རླངས་པ་འཐུལ་བ་ཡིན་པའི་
ཕྱིར། །
རང་བཞིན་རྟགས་ཀྱི་མཆན།
༡༠༥/ན/༦ གཉིས་པ་རང་བཞིན་གྱི་རྟགས་ཞེས་པ་འདི་དང། འོག་ཏུ། གསུམ་པ་མ་
དམིགས་པའི་རྟགས་ཞེས་པ་འདི་གཉིས་དོན་ཐོབ་ཀྱིས་བཅད་ཡིན་ནོ། །
- 37 -



རྣམ་འགྲེལ་མཐའ་དཔྱོད་ཀྱི་མཆན་འགྲེལ།
༡༠༦/བ/༦ ཁྱོད་དང་བདག་ཉིད་གཅིག་ཀྱང་ཡིན་པའི་གཞི་མཐུན་སྲིད་པའི་ཁྱོད་ཅེས་པ་
བདག་གཅིག་འབྲེལ་ཞེས་བའི་ཡི་གེ་ནོར་བ་སྟེ། པཎ་ཆེན་བསོད་གྲགས་པའི་རྣམ་འགྲེལ་ལས་དུ་བ་ཙན་
དན་གྱི་དུ་བ་མི་རྟག་པར་སྒྲུབ་པའི་རང་བཞིན་གྱི་རྟགས་ཡང་དག་གང་ཞིག མི་རྟག་པ་དུ་བ་དང་བདག་
གཅིག་ཏུ་མ་འབྲེལ་བའི་ཕྱིར་ཏེ། དུ་བ་ཁེགས་ན་མི་རྟག་པ་ཁེགས་པས་མ་ཁྱབ་པའི་ཕྱིར། ཞེས་འབྱུང་
ཞིང་རིགས་པའི་འགྲོས་ཀྱང་གཅིག་ཡིན་པ་འགོག་ཚུལ་གྱིས་ ཤེས་ཤིང་། གཞན་དུ་ན། ཕྱི་རོལ་བའི་སྤྱི་
དོན་གཞན་ལ་དག་པ་སྟེར་དགོས་པའི་ཕྱིར་རོ། །
༡༠༨/༣/༥ མཁས་པ་གནས་དྲུག་པས་ཤིང་ཤ་བ་ཚོས་ཤིང་ལ་འདོད་པ་དང་། མང་བོ་ཞིག་
བིང་ཤ་བ་ཞེས་སྨྲས་ནས་ཟུར་གྱི་ཤིང་ཞེས་པ་བོད་སྐད་དང་ཤིང་ལ་འདོད་པ་དག་མི་འཐད་པར་ཐལ།
ཞེས་པའི་གནས་དྲུག་པ་ཞེས་པའི་དོན་ནི། དཀའ་ཆེན་དྲུག་ལ་དམ་བཅའ་བྱེད་པའི་སྲོལ་རྒྱལ་ཚབ་རྗེའི་
གོང་ནས་ཡོད་པར་བཤད་པས་དེ་ཡིན་སྙམ་ཞིང་། སྔགས་བླ་མེད་ཀྱི་མཐའ་དྲུག་སྨྲ་བ་ལའང་གནས་དྲུག་
པ་ཟེར་བས་དེའི་ཆ་ནས་ཐོགས་ཀྱང་སྲིད་དོ། །ཡར་འབྲོག་པས། དམ་ཊ་ སེ་ནའི་གནོད་འཇོམས་
འདི། །བཙུན་པ་གྲོལ་སྡེའི་རྙིང་དུ་བརྩམས། །དེ་ཡང་མཁས་པ་གནས་དྲུག་པ། །ཁོ་ནས་རྟོགས་ཀྱི་
གཞན་དུ་མིན། ། ཞེས་བཤད་པ་ལྟར། ས་སྐྱ་གནས་དྲུག་པས། སྒོ་གསུམ་རྣམ་གྲངས་བཅུ་གཅིག་
གིས། ། བཤད་པ་དམ་ཊ་སེ་ནའི་ལུགས། །ཞེས་དང་། དེ་ཉིད་འབུམ་གྱི་བཤད་པར་བྱས། །ལ་ལ་ཕྲི་
ཞིང་ལ་ལ་བསྣན་ །དེ་ཡང་དཀྵ་སེ་ནེའི་མིན། ཁྲི་སྲོང་རྒྱལ་བོས་མཛད་པར་གྲགས། །ཞེས་གཞན་དུ་
དྲངས་ཤིང་ལེགས་བཤད་གསེར་ཕྲེང་ཡང་འདིའི་རྗེས་སུ་འབྲང་བར་བཤད་པ་ལྟར་ན། རབ་བྱུང་གསུམ་
པ་དང་དྲུག་པའི་བར་ནི་མཁས་པ་འདི་འཚོ་ཞིང་གཞེས་པའི་དུས་ཡིན་པར་ཤེས་སོ། །ལི་ཤིའི་གུར་ཁང་
ལས། ཨ་ག་རུའི་རྣམ་གྲངས་ཤིམ་ཤ་བ་ཞེས་པའི་ཤིམ་གྱི་ཀླད་ཀོར་ང་ཡིག་ཏུ་ཀློག་པ་བོད་སྐད་ཀྱི་ཤིང་དུ་
- 38



།
--ལེའུ་དང་པོའི་མཆན།
འཁྲུལ་ནས་ཤ་བའི་ཤིང་ཟེར་བ་དང་། ཞེས་དང་། སྨན་གྱི་བཤད་རྒྱུད་ལེའུ་ཉི་ཤུ་བོ་ལས། ཨ་ག་རུ་ཡིས་
སྙིང་སྲོག་ཚ་བ་སེལ། །ཞེས་བཤད་པའང་མཁས་པའི་ཡན་ལག་ཏུ་ཤེས་ན་ལེགས་སོ། ། –
༡༠༩/༣/ ༡ སྒྲ་དང་ཁྱོད་ཀྱི་ཚོགས་དོན་དང་ཁྱོད་ཀྱིས་ཁྱད་པར་དུ་བྱས་པའི་སྒྲ་དང་སྒྲུབ་ཁྱད་
པར་དུ་བྱས་པའི་ཁྱོད་དང་གསུམ་རེ་རེ་ནས་སྒྲ་ཁྱོད་དུ་སྒྲུབ་པའི་བསྒྲུབ་བྱ་ཡང་དག་ཡིན་པར་ཐལ། སྒྲ་
ཁྱོད་དུ་སྒྲུབ་པའི་རྟགས་ཡང་དག་ཡོད་པའི་ཕྱིར། ཞེས་གསུངས་པ་འདི་ཚིག་ཟིན་བཞིན་འཐད་བྱས་པ་ལ།
གཉིས་སྟོང་ཆོས་ཅན། དེར་ཐལ། དེའི་ཕྱིར། ཟེར་ན་སྐྱོན་ཅན་ཡིན་ཏེ། དགག་པ་ལ་བཏགས་ཡོད་
ཀྱིས་ཁྱབ་པར་ཁས་བླངས་ཚེ་ཤེས་པ་དང་ཕྱིའི་སྐྱེ་མཆེད་ལྔ་བོ་གང་རུང་ཡིན་ན་རྫས་ཡོད་ཀྱིས་ཁྱབ་བྱས་པ་
ག གཉིས་སྟོང་གི་ཁྱད་པར་དུ་བྱས་པའི་གཟུགས་ཀྱི་སྐྱེ་མཆེད་ཆོས་ཅན་ཟེར་ན། སྐྱོན་ཅན་ཡིན་པའི་
ཕྱིར་ཏེ། དྲང་ངེས་མཐའ་དཔྱོད་ཆེན་མོའི་གྱ་གཉིས་པ་ལས། ཁོ་རང་ལ་གྲངས་ཅན་གྱི་ངོར་སྒྲ་ཆོས་ཅན།
ཞེས་པ་ནས་ཁྱབ་པ་འགྲིག་ལ། ཞེས་གསུངས་པའི་ཕྱིར། མཐའ་དཔྱོད་རྒྱས་བསྡུས་གཉིས་ཀར་བསྒྲུབ་བྱ་
ལ་ཁྱབ་པ་དེ་ལྟར་བཅད་པ་ཚད་མ་སྡེ་བདུན་གྱི་ནང་ནས་རྒྱས་པའི་བསྟན་བཅོས་ལས། གཉིས་པོ་ཕན་
ཚན་ཁྱད་པར་ཅན། ། བསྒྲུབ་བྱ་ཞེས་གསུངས་པ་གཡས་འཇོག་བྱེད་ཕོད་པའི་ཐུགས་དཔའ་ཞན་པས་
ཡིན་པ་མ་གོ་བར། དགག་རྟགས་རྣམས་སྐབས་དེར་དགོངས་པར་མ་ཤར་བ་ལྟར་ལྟ་བུར་བྱས་པ་ནི།
ཅུང་མི་འོས་ཏེ། དེ་ལྟ་བུའི་འདོད་ཚུལ་སྔར་ནས་ཡོད་པ་གང་ཞིག དགོངས་པ་གཞན་དུ་ཁྱེད་ལྟར་མ་
གསུངས་པའི་རྒྱུ་མཚན་ཡོད་པའི་ཕྱིར། དང་པོ་གྲུབ་སྟེ། ཀུན་མཁྱེན་ལེགས་པ་དོན་གྲུབ་ཀྱི་རྣམ་འགྲེལ་
ལས། སེམས་ཙམ་པའི་སྐབས་སུ་སྒྲ་མི་རྟག་པར་རྟོགས་པའི་རྗེས་དཔག་དེས། མི་རྟག་པས་ཁྱད་པར་དུ་
བྱས་པའི་སྒྲ་རྟོགས་ཀྱང་། གཟུགས་ཕུང་ཕྱི་རོལ་དོན་གྱིས་སྟོང་བར་རྟོགས་པའི་རྗེས་དཔག་དེས། ཕྱི་
རོལ་དོན་གྱིས་སྟོང་བ་ཁྱད་པར་དུ་བྱས་པའི་གཟུགས་ཕུང་རྟོགས་ཞེས་ཁས་བླངས་པར་མི་བྱའོ། །ཞེས་
- 39 --



རྣམ་འགྲེལ་མཐའ་དཔྱོད་ཀྱི་མཆན་འགྲེལ།
གསུངས་པའི་ཕྱིར། གཉིས་སྟོང་གིས་ཁྱད་པར་དུ་བྱས་པའི་གཟུགས་ཀྱི་སྐྱེ་མཆེད་ཀྱི་རྣམ་པ་སྟོང་ཉིད་མ་
རྟོགས་པའི་གང་ཟག་ལ་ཤར་བ་ཡིག་ཆའི་དགོངས་པར་འདོད་པའང་མི་འཐད་དེ། མཐའ་དཔྱོད་དེ་ཉིད་
ལས། གཉིས་སྟོང་གི་ཁྱད་པར་བྱ་རྒྱུའི་གཟུགས་ཀྱི་སྐྱེ་མཆེད་སོགས་ནི་སྟོང་ཉིད་མ་རྟོགས་པའི་བློ་གཞན་
གྱི་དོར་གཞན་ལ་མི་ལྟོས་པའི་ཕྱིར། ཞེས་པའི་ཚིག་ཟུར་གྱི་ཁྱད་པར་བྱ་རྒྱུའི་ཞེས་པའི་གསུང་གི་ནུས་པ་
ཡོད་པའི་ཕྱིར། སྤྱིར་རྣམས་སྒྲ་མང་ཚིག་ཡིན་པས་གསུམ་ཕན་ཆད་ལ་འཇུག་པས་དེ་ཡིན་ཚད་བཟུང་བ་
མིན་པས་རྣམ་པ་གཅིག་ཏུ་མ་ཁྱབ་ཀྱང་རེ་ཞིག་འདོད་ལན་བྱས་ཚེ། ཞེས་པ་འདིའི་གསུང་གི་ནུས་པས་
དོགས་པའི་སྒོ་ཐམས་ཅད་བཀག་འདུག་ཀྱང་། འཛིན་མཚམས་གཉིས་ཀ་བསྲེས་ཏེ་རང་ལུགས་སུ་ཁས་
ལེན་པ་མི་རུང་སྟེ་
། རྣམ་འགྲེལ་མཐའ་དཔྱོད་ཉིས་བརྒྱ་རེ་གསུམ་པ་ལས། གཅིག་ཁས་བླངས་ནས་གཞན་
རྣམ་གྲངས་བྱེད་པ་བཞིན་ནོ། །ཞེས་པ་ནས། རྣམ་གྲངས་བྱེད་ནའང་གཅེས་པར་གྱིས་ཤིག ཅེས་
གསུངས་པ་ལྟར་བྱེད་དགོས་པའི་ཕྱིར་རོ། །
མ་དམིགས་པའི་རྟགས་ཀྱི་མཆན།
༡༡༣/༥/༦ ལུང་དོན་ལ་ཞིབ་ཆ་དགོས། ཞེས་པའི་ཞིབ་ཆ་ནི། འོག་ཏུ་འོ་ན་ཡོད་ནའང་
བརྗོད་རིགས་ལ་ཞེས་པ་དེ་ཡིན་ནོ། ། །
༡༡༤ན/༢ མི་སྣང་བ་མ་དམིགས་པའི་རྟགས་དང་སྣང་རུང་མ་དམིགས་པའི་རྟགས་གཉིས་
ཀས་དེ་སྒྲུབ་ཀྱི་ཤེས་འདོད་ཆོས་ཅན་གྱི་སྟེང་དུ་དགག་བྱའི་ཆོས་ཡོད་ངེས་འགོག་པ་ཙམ་དུ་འདྲ་ཡང་ཞེས་
སོགས་འོག་ཏུ་གསལ་བ་ལྟར་རྒྱ་བོད་ཀྱི་གཞུང་ཚད་ལྡན་ཀུན་གྱི་དགོངས་པ་ཡིན་བྱས་པ་ལ། དེ་མི་འཐད་
པར་ཐལ། རྒྱལ་ཚབ་ཐམས་ཅད་མཁྱེན་པའི་རྣམ་ངེས་ཊིཀ་ཆེན་ལས། དེ་ལྟ་ན་ཡོད་ངེས་དགག་ནུས་
- 40 —



-ལེའུ་དང་པོའི་མཆན།
པར་འགྱུར་བས་མེད་ངེས་སྒྲུབ་ནུས་པར་འགྱུར་རོ། །ཡོད་ངེས་འགོག་ནུས་ཀྱང་མེད་ངེས་མི་སྒྲུབ་བོ་ཞེ་ན།
ཡོད་པ་འགོག་ནུས་ཀྱང་མེད་པ་མི་སྒྲུབ་ཅེས་པ་དང་འདྲ་བས་ལྷ་རྣམས་དགའ་བ་( ས་པཎ་གྱི་མཁས་འཇུག་
ལས) ལྷ་རྣམས་དགའ་བ་ཞེས་བྱ་བ་ནི། ར་དང་མ་ཧེ་ལ་སོགས་པའི་མཆོད་སྦྱིན་དག་ལ་ལྷ་རྣམས་དགའ་
བས། ཁྱོད་ཀྱི་བློ་ཡང་དུད་འགྲོ་དང་འདྲའོ་ཞེས་པའི་བསྟིང་ཚིག་གོ། །ཞེས་སོ། །) ཙམ་དུ་ཟད་དོ། །
ཡོད་པ་དང་ཡོད་ངེས་མེད་པ་དང་མེད་ངེས་ལ་ཁྱད་པར་ཅུང་ཟད་ཀྱང་མེད་དོ། །ཡོད་ངེས་འགོག་ནུས་ན་
ཚད་མས་དམིགས་པ་ཙམ་འགོག་ནུས་དགོས་ལ། དེ་ལྟ་ན་ཀུན་མཁྱེན་གྱིས་དམིགས་པ་ཡང་འགོག་ནུས་
དགོས་པས་མེད་ངེས་སུ་ཁས་བླངས་དགོས་པར་འགྱུར་རོ། །ཞེས་གསུངས་པའི་ཕྱིར། འདི་ཡང་གཞོན་
ནུ་རྣམས་མཚོངས་ལྡིང་བྱེད་པའི་ཡན་ལག་ཏུ་དྲངས་པ་ཡིན་གི དོན་ལ་འགལ་འཛོལ་ཅི་ཡང་མེད།
༡༡༦/ན༼༥ རྣམ་ངེས་དར་ཊིཀ་ལས། མངོན་སུམ་ལ་སྣང་རུང་གསུངས་པ་མཚན་གཞིར་
བྱའོ། །ཞེས་པ་ལྟར། དར་ཊིཀ་ལས། དེ་ནི་དགག་གཞི་མངོན་སུམ་ལ་སྣང་དུ་མི་རུང་བ་ལ་ཞེས་པ་ནས།
དང་བོ་གཞིར་བྱས་པ་ལ་དགག་བྱའི་ཆོས་ཕྱི་རྒོལ་གྱིས་མངོན་སུམ་ལ་སྣང་དུ་རུང་བ་དང་མི་རུང་གཉིས་སུ་
ངེས་པ་ལ་སྣང་དུ་མི་རུང་བ་ལ། རྟགས་ཀྱིས་དགག་པ་བྱེད་པའི་ཚེ་མི་སྣང་བ་མ་དམིགས་པའི་གཏན་
ཚིགས་འཇུག་པའི་དུས་ཡིན་ནོ། །ཞེས་སོ། །
༡༡༧/ན/༡ སྔམ་སྒྲུབཤད་དང་ཕྱི་མ་འདི་མཚན་ཉིད་ཀྱི་ཤེས་བྱེད་ཡིན་ནོ། །ཞེས་པའི་སྔ་མ་
ལསྡེ་བདུན་གྱི་གསུང་འདི་བཞག་ན། སྡེ་བདུན་རྒྱན་ལས། ཆོས་དེ་ཡོད་ན་སྣང་དུ་རུང་བ་ཞིག་ཚད་མས་
མ་དམིགས་པ་རྟགས་སུ་བཀོད་པའམ། དེ་ལྟ་བུའི་མཐར་ཐུག་པའི་རྟགས་ཡིན་པས་སྣང་རུང་མ་དམིགས་
པ་ཞེས་བྱ་སྟེ། ཞེས་པ་འདིའི་གོང་གི་དེ་སྒྲ་བཤད་ཡིན་པ་ཤིན་ཏུ་གསལ་བའི་ཕྱིར། རྣམ་བཤད་རང་ལ་
བསྙེགསན། རྣམ་བཤད་ལས། འོན་མི་སྣང་བ་མ་དམིགས་པའི་དོན་ཅི་ཡིན་ཞེ་ན། དེར་དེ་ཡོད་ཀྱང་
- 41 -



རྣམ་འགྲེལ་མཐའ་དཔྱོད་ཀྱི་མཆན་འགྲེལ། - -
གང་ལ་བསྐལ་དོན་དུ་སོང་བའི་གང་ཟག་དེའི་རྒྱུད་ཀྱི་ཚད་མ་ལ་བལྟར་མི་རུང་བ་ཡིན་གྱི་ཞེས་པ་ལ་
བསྙེགས་དགོས་སོ། །
༡༡༧// ༡གཉིས་པ་ནི། ཞེས་པ་ཡིག་ནོར་ཏེ། གསུམ་པ་ནི་ཟེར་དགོས།
༡༢༠/ན /༥ཡང་ཁོ་ན་རེ། དོན་དེ་གང་ཟག་དེ་ལ་བསྐལ་དོན་ཡིན་ན་ཞེས་པ་ནས། ཕྱིར་རྒོལ་
མངོན་སུམ་དང་སྒྲུབ་རྟགས་ཀྱི་དངོས་སྟོབས་རྗེས་དཔག་དང་ལུང་གསུམ་གྱི་ངེས་པ་མི་འཇུག་པའི་ཕྱིར་ན་
མ་ཁྱབ། ཅེས་དང་། གོང་དུ་ཡང་། བསྐལ་དོན་གྱི་དོན་མ་རྟོགས་པ་ལ་ལུང་སོགས་སྒྲུབ་རྟགས་ཀྱི་ཚད་
མ་གསུམ་མི་འཇུག་པས་ཡིད་དཔྱོད་ཀྱིས་དམ་བཅའ་ཙམ་ཡང་མི་རིགས་ལ། ཞེས་སོགས་ཀྱིས་དངོས་
ཤུགས་ཅི་རིགས་ལ་དོན་དེ་བསྐལ་དོན་དུ་སོང་པའི་གང་ཟག་ལ་ཡང་དོན་དེ་སྒྲུབ་པའི་དགག་རྟགས་ཤིག་
འཇུག་པར་བསྟན་ཏོ། །
༡༢༡/བ། ༦ མཁས་པ་གཙང་ནག་པ་བརྩོན་འགྲུས་སེང་གེས་ཀྱང་མཛད་དོ། །ཞེས་པ་ནི་
ཆ་བ་ཆོས་སེང་གི་དངོས་སློབ་ཡིན་ཀྱང་། ལྟ་བ་སློབ་དཔོན་དང་མི་འདྲ་བར་ཟླ་གྲགས་ལུགས་གཙོ་བོར་
བཞེད་དེ། ཁོང་གིས། དཔལ་ལྡན་ཟླ་བ་གྲགས་པའི་གཞུང་ལུགས་ལ། ། སྦྱངས་པའི་སྟོབས་ཀྱིས་
གཞུང་དོན་ངེས་གྱུར་པ། །ང་འདྲའི་སྐྱེ་བོ་སླན་ཆད་འབྱུང་མི་འགྱུར། །ཞེས་གསུངས་ཤིང་། ཚད་མ་
རྣམ་ངེས་ལ་ཊིཀ་ཆེན་ཀྱང་མཛད་དོ། །
༡༢༧/བ /༦ གཉིས་པ་རང་ལུགས་ལ། ཞེས་པའི་གཉིས་པ་ནི། བརྒྱ་ཉེར་གཅིག་པའི་རྒྱབ་
ཀྱི་ཐིག་ཕྲེང་བཞི་བར། གཉིས་པ་མཐའ་དཔྱད་དགག་བཞག་སྤངས་གསུམ་ཞེས་པའི་གཉིས་པ་ཡིན་
ནོ། །དགག་བྱའི་སྒོ་ནས་གཉིས་སུ་དབྱེ་བ་ལ མཐའ་དཔྱོད་ལྟར་བྱེད་དགོས་ཀྱི། འབྲེལ་ཟླ་མ་དམིགས་
པ་དང་འགལ་ཟླ་དམིགས་པ་ཡིན་དགོས་དོན་མེད་པའི་ཕྱིར། རྣམ་ངེས་ལུང་གིས་ཀྱང་མི་འགྲུབ་སྟེ། དེ་
- 42 -



ལེའུ་དང་པོའི་མཚན།
སྤྱིར་སྣང་རུང་ལ་དེ་གཉིས་སུ་དབྱེར་ཡོད་པར་གསུངས་ཀྱི་ མཐའ་དཔྱོད་ཀྱི་དགག་བྱའི་སྒོ་ནས་གཉིས་སུ་
དབྱེ་བ་དང་། ཞེས་པ་ལ་དེ་གཉིས་འཇོག་པར་ཇི་ལྟར་འགྲུབ་ མཐའ་དཔྱོད་བརྒྱ་ཉེར་གཅིག་པའི་རྒྱབ་
ཐིག་བཞི་བར། སྣང་རུང་མ་དམིགས་པའི་དབྱེ་བ་དང༌། ནས། དང་བོ་དབྱེ་བ་གཉིས་དང་། ཞེས་པ་
འདིས་འགྲུབ་ཅེ་ན། འོ་ན། གཉིས་པ་རང་ལུགས་ལ། ཞེས་པའི་གཉིས་པ། དང་བོ་དབྱེ་བ་དང་ཞེས་པ་
འདི་ལ་བསྙེགས་རྒྱུ་ཡིན་པར་ཐལ་ལོ། །གཉིས་པ་རང་ལུགས་ལ་ཞེས་པའི་རྩ་བའི་ས་ཁུངས་ནི། སྣང་རུང་
ལ་འཕྲོས་ཚུལ་གཞུང་དོན་ཡན་ལག་དང་བཅས་པ་དང་། མཐའ་དཔྱད་པ་གཉིས་ཀྱི་མཐའ་མ་དེ་ཡིན་
པས་སོ་ཞེ་ན་བདེན་མོད། དེ་རྒྱུ་མཚན་དུ་མི་འགྲོ་སྟེ། འདིའི་མཐའ་དཔྱད་པ་འདི མི་སྣང་བ་དང་སྣང་
རུང་གཉིས་ཀའི་དབྱེ་བའི་མཐའ་དཔྱད་ཡིན་པ་འོག་ཏུ་གསལ་ཞིང་
། གོང་དུ་མི་སྣང་བ་མ་དམིགས་པའི་
སྐབས་སུ་མི་སྣང་བའི་དབྱེ་བའི་མཐའ་དཔྱད་མེད་ཅིང་
། གཞུང་དུ་ཡང་། འདི་དག་ལ་འཕྲོས་ཚུལ་གཞུང་
དོན་ཡན་ལག་དང་བཅས་པ་དང་། མཐའ་དཔྱད་པ་གཉིས་ལས། ཞེས་པའི་ཉིས་ཚིག་འདི་ཡང་ཐོག་
མའི་གསལ་བྱེད་ཀྱི་ཚིག་མ་ཡིན་པར་ཐལ་ལོ། །ཁོ་ན་རེ། འདིར་འཕྲོས་གཞུང་ཡང་མི་དམིགས་པ་གཉིས་
ཀའི་དེ་འགོད་དགོས་པར་ཐལ། ཁྱོད་ཀྱིས་འདི་དག་ལ་ཞེས་པ་མ་དམིགས་པ་གཉིས་ཀར་བསྙེག་རྒྱུ་ཡིན་
པའི་ཕྱིར། རྟགས་ཁས། ཤེ་ན། མི་དམིགས་པ་དང་པོའི་འཕྲོས་གཞུང་གོང་དུ་གསུང་ཚར་བས་མ་བཀོད་
པ་ཡིན་གྱི འདི་སྣང་རུང་ཐུན་མོང་མ་ཡིན་པར་འཆད་པའི་སྐབས་ཡིན་པས་མ་བཀོད་པ་མིན་ནོ། །
༡༣/༥/༦ འབྲས་བུ་མ་དམིགས་པ་སྟེ་གསུམ་དང་། ཞེས་པའི་འབྲས་བུ་ཞེས་པའི་ཚབ་ཏུ་རྒྱུ་
ཟེར་དགོས་ཏེ། རྩ་བར། དེ་ཕྱིར་རྒྱུ་དང་རང་བཞིན་དག། ཅེས་གསུངས་པའི་ཕྱིར། །
༡༢༨/བ/ ༡ འབྲས་བུ་འགལ་དམིགས་དང༌
། ཞེས་པའང་ཡིག་ནོར་ཏེ། འགལ་འབྲས་
དམིགས་པ་ཟེར་དགོས་ཤིང་། སྒྲུབ་བྱེད་རྣམ་བཤད་དང་ཊིཀ་ཆེན། གཞུང་དུ། འབྲས་བུ་འགལ་བ་
- 43 -



རྣམ་འགྲེལ་མཐའ་དཔྱོད་ཀྱི་མཆན་འགྲེལ། -- ——
དམིགས་པ་ནི། ཞེས་པ་ནས་ མེ་ཡོད་པའི་ཕྱིར་ལྟ་བུ་ཡིན་ཏེ་ཞེས་གསུང་ས་པ་འདི་དག་གོ་ །
༡༢༩/ བ/ ༣ འཐད་ལྡན་ལས། བཅུ་གཅིག་པ་འགལ་བའི་ཁྱབ་པ་དམིགས་པ་ལེའུ་གསུམ་
པར་འཆད་པར་འགྱུར་རོ། །ཞེས་པ་རྣམ་ངེས་ཀྱི་ལེའུ་གསུམ་པ་སྟེ། གཞན་དོན་རྗེས་དཔག་གི་ལེའུ་ཡིན་
ཞིང་། ལེའུ་དེ་ལས། ཚད་མས་གནོད་པའི་ཕྱིར་ཡང་སྟེ། ཞེས་དང་། དེའི་རང་འགྲེལ་ལས། ཡང་ན་
གལ་ཏེ་དེ་ཉིད་ལ་ཚད་མས་གནོད་པར་བྱེད་པ་ཡིན་ན་དེའི་རྟགས་དང་འགལ་བར་འགྱུར་ཏེ། ཞེས་དང་།
འགལ་བའི་ཁྱབ་པའི་རང་བཞིན་གྱིས་ཀྱང་དོན་དུ་འགལ་བ་ཡིན་པའི་ཕྱིར། ཞེས་སོགས་དང་། དེའི་དར་
ཊིཀ་ལས་ མི་རྟག་པ་ཆོས་ཅན། སྒྲ་ཁྱོད་དུ་སྒྲུབ་པའི་རྟགས་ཡང་དག་ཡིན་ན་ཁྱོད་མ་ཡིན་པ་དང་ཚད་
མས་གནོད་འགལ་ཡིན་ཏེ་། སྒྲ་ཁྱོད་དུ་སྒྲུབ་པའི་ཚད་མས་སྒྲ་ཁྱོད་མ་ཡིན་དུ་འཛིན་པའི་སྒྲོ་འདོགས་ཀུན་
བཏོགས་ལ་དངོས་སུ་གནོད་པའི་ཕྱིར། ཡང་ནི་འགལ་བར་མ་ཟད་པའོ། །གཞུང་འདིའི་བསྟན་པའི་
འགལ་ཁྱབ་དམིགས་པའི་འགལ་རྟགས་ནི། དཔེར་ན། སྒྲ་ཆོས་ཅན། རྟག་པས་སྟོང་སྟེ། བྱས་པའི་
ཕྱིར་ཞེས་པ་ལྟ་བུའོ། །ཞེས་གསུངས་ཤིང་། ཐར་ལམ་གསལ་བྱེད་ཀྱི་མཇུག་ཏུའང་འདི་ཇི་ལྟ་བ་བཞིན་དུ་
འབྱུང་ལ། རྗེ་ཐམས་ཅད་མཁྱེན་པའི་དོན་གཉེར་ཡིད་ཀྱི་མུན་སེལ་ལས་ འགལ་ཟླ་དམིགས་པའི་རྟགས་
ཡང་དག་གང་ཞིག ཕན་ཚུན་སྤངས་འགལ་གྱི་སྒོ་ནས་དེ་སྒྲུབ་ཀྱི་དགག་བྱ་འགོག་པ། ཞེས་དང་། དབྱེ་
ན་ཕན་ཚུན་སྤངས་འགལ་ལ་བརྟེན་པའི་ཁྱབ་བྱེད་འགལ་དམིགས་ཀྱི་རྟགས་ཡང་དག་དང་། དེ་ལ་བརྟེན་
པའི་འགལ་ཁྱབ་དམིགས་པའི་རྟགས་ཡང་དག་གཉིས། དཔེ་རིམ་བཞིན། སྒྲ་རྟག་དངོས་ཀྱིས་སྟོང་བར་
སྒྲུབ་པ་ལ་བྱས་པ་བཀོད་པ་ལྟ་བུ། བུམ་པ་འཇིག་པ་ཕྱིས་རྒྱུ་དོན་གཞན་ལ་མི་ལྟོས་པར་སྒྲུབ་པ་ལ་རང་གྲུབ་
ཙམ་ཉིད་ནས་འཇིག་པ་བཀོད་པ་ལྟ་བུའོ། །ཞེས་བཀའ་སྩལ་ཏོ། །
༡༣༠/བ/༢ བཞི་བ་ཉེར་གཅིག་ཏུ་དབྱེ་ཚུལ་ཡོད་དེ། ཞེས་པའི་བཞི་བ་གོང་གི་བརྒྱ་ཉེར་
- 44 མ



--- -—ལེའུ་དང་པོའི་མཆན།
བརྒྱད་པའི་ཉིན་ཐིག་དང་པོའི་སྒྱུར་བ་དང་སྦྱོར་བ་ཅི་རིགས་ཀྱི་ཡན་ལག་སྒོ་ནས་ཉེར་གཅིག་ཏུ་དབྱེ་བ་
དང་བཞི། ཞེས་པར་བསྙེག་དགོས་པས་ ས་བཅད་འདི་སྣང་རུང་གི་སྒོས་ཀྱི་ས་བཅད་དུ་འདོད་ན།
འདིར་མི་སྣང་བ་མ་དམིགས་པའི་དགག་རྟགས་གསུམ་དང་། ཞེས་པ་འདི་དག་ཀྱང་བསུབ་དགོས་ཤིང་།
སྣང་རུང་གི་དབྱེ་བ་ཉེར་གཅིག་གི་ཁུངས་སོགས་གཞི་ནས་འཚོལ་དགོས་པར་འགྱུར་རོ། །
༡༣༠/བ༼༤ གཉིས་པ་སོ་སོའི་མཚན་ཉིད་སོགས་བཤད་ན་ ཞེས་པའི་གཉིས་པ་ནི། གོང་གི་
བརྒྱ་ཉེར་བདུན་པའི་རྒྱབ་ཐོག་དྲུག་པའི་ནང་དུ། སོ་སོའི་སྒྲ་དོན་དང་མཚན་ཉིད་སོགས་བཤད་པ་ལ་
གཉིས། ཞེས་པར་བསྙེག་དགོས་ཤིང་། དེ་ལྟར་མཚན་ཉིད་ཅེས་པའི་དབུར་ཤད་ཅིག་འཐེན་ན་མཚམས་
འབྱེད་པར་ཕནནོ། །
༡༣༤བ/༥ གསུམ་པའི་རྩོད་སྤོང་ལ་ཁོ་ན་རེ། ཞེས་པའི་གསུམ་པ་ནི། གོངགི་བརྒྱ་ཉེར་
གཅིག་པའི་རྒྱབ་ཐིག་བཞི་བར། དགག་བཞག་སྤངས་གསུམ་ཞེས་པའི་དེ་ཡིན་ནོ། །
གསུམ་ཉིད་དུ་ངེས་པར་སྒྲུབ་པའི་མཆན།
༡༣༧/༣/༣ རྒྱུའི་མཚན་ཉིད་རང་འབྲས་སྐྱེད་པར་འདོད་པ་ནང་འགལ་སོགས་ཉེས་པ་དུ་མར་
འགྱུར་ཏེ། ཞེས་པའང་ཁ་ཅིག་གིས་ཆོས་ཅན་གྱི་ཟུར་དུ་ནས་ཀྱི་རྒྱུ་ཞེས་པ་བཅུག་པ་མ་འགྲིག་པ་ཡིན་གྱི།
རང་འབྲས་སྐྱེད་པ་རྒྱུའི་མཚན་ཉིད་ཡིན་པ་ལ་མི་མཐུན་པ་མེད་དོ། །རང་འབྲས་སྐྱེད་པ་རྒྱུའི་མཚན་ཉིད་
མ་ཡིན་པར་ཐལ། རང་འབྲས་ནས་སྨྱུག་སྐྱེད་པ་རང་འབྲས་ནས་སྨྱུག་གི་རྒྱུ་མ་ཡིན་པའི་ཕྱིར། དེར་ཐལ།
དེའི་རྒྱུ་ཁ་ཡར་བ་དེ་དེའི་རྒྱུ་ཡིན་ཀྱང་རང་འབྲས་ནས་སྨྱུག་སྐྱེད་པ་མ་ཡིན་པའི་ཕྱིར་ཟེར་ན་རྟགས་མ་གྲུབ་
བོ། །དེ་ཆོས་ཅན། ནས་སྨྱུག་སྐྱེད་པ་ཡིན་པར་ཐལ། སྐྱེད་པར་བྱེད་པའི་ཕྱིར། མ་ཁྱབ་ན། སྐྱེད་པ་
- 45 -



རྣམ་འགྲེལ་མཐའ་དཔྱོད་ཀྱིས་ཆན་འགྲེལ། .
ཞེས་པ་བྱེད་ཚིག་མ་ཡིན་པར་ཁས་ལེན་པའམ། བྱེད་ཚིག་ཡིན་ཀྱང་བྱེད་ཚིག་གི་དོན་བྱེད་མི་ནུས་པར་
ཁས་ལེན་དགོས་པ་དང། སྐྱེད་ཅེས་པ་འདས་ཚིག་ཏུ་ཁས་ལེན་པའི་ཤིན་ཏུ་ཕོངས་པ་རྣམས་འབྱུང་བར་
འགྱུར་རོ། ། །
༡༣༧༼བ”༥ དེའི་རྒྱུ་ཚོགས་པ་མ་ཚང་བར་དེ་སྐྱེ་རུང་ཙམ་ཡང་སྒྲུབ་མི་ཐུབ་ན་དེ་སྐྱེད་པར་ཚད་
མས་ངེས་པས་ཁྱབ་པ་ལྟ་ཅི་སྨོས་པའི་ཕྱིར། ཞེས་པ་ལྟར་རྩ་བ་དང་རྣམ་བཤད་དུ་མའི་དགོངས་པ་ཡིན་
བྱས་པ་ལ། ཁོ་ན་རེ། དེ་མི་འཐད་པར་ཐལ། ཀུན་མཁྱེན་ཆེན་པོའི་ཕར་ཕྱིན་སྐབས་གཉིས་པའི་མཐའ་
དཔྱོད་ལས། བང་མཛོད་ཀྱི་ནས་སྐམ་ཡར་བ་ཆོས་ཅན། ནས་ཀྱི་མྱུ་གུ་སྐྱེ་བའི་རྒྱུ་ཚོགས་ཚང་བར་ཐལ།
ནས་ཀྱི་མྱུ་གུ་སྐྱེ་རུང་ཡིན་པའི་ཕྱིར། འཁོར་གསུམ། རྟགས་ཁས། དེར་ཐལ། ནས་ཀྱི་ས་བོན་ཡིན་པའི་
ཕྱིར། ཁྱབ་སྟེ་ ས་བོན་གྱི་དོན་ཡོད་པའི་ཕྱིར། གོང་དུ་འདོད་ན། དེ་ཆོས་ཅན། བརླན་གཤེར་བ་དང་
ལྡན་པར་ཐལ་ལོ། །འདོད་ན། ཆོས་ཅན་དེ་མ་ཡིན་པར་ཐལ་ལོ། །འདོད་མི་ནུས་ཏེ། རྒྱུའི་ཚོགས་པ་
ཚང་ན་འབྲས་བུ་སྐྱེ་རུང་གིས་ཁྱབ་པ་རིགས་པའི་དབང་ཕྱུག་བཞེད་ཀྱང༌། སྐྱེ་རུང་ལ་རྒྱུ་ཚོགས་ཚང་མི་
དགོས་པའི་ཕྱིར་ཏེ། ཞེས་རྣམ་འགྲེལ་དྲངས་པའི་ཕྱིར་ཟེར་ན། རྣམ་ངེས་དར་ཊིཀ་ལས། ཚོགས་པ་
ཚང་ན་སྐྱེ་རུང་ཡིན་པས་ཁྱབ་ཀྱི་སྐྱེ་རུང་དུ་སྒྲུབ་པ་ལ་ཚོགས་པ་ཚང་བ་རྟགས་སུ་འགོད་དགོས་པ་མ་ཡིན་ཏེ།
ཚོགས་པ་མ་ཚང་བར་སྐྱེ་རུང་བ་དུ་མ་མཐོང་བའི་ཕྱིར་རོ། །ཞེས་གསུངས་པ་ལྟར། རྒྱུ་མ་ཚོགས་པ་སྐྱེ་
རུང་དཔོག་བྱེད་མིན་པ་གཞུང་འདི་དག་གི་དགོངས་པའོ། །ཚོགས་པ་ཚང་བའི་རྒྱུ་དང་རང་འབྲས་མི་
བསྐྱེད་པའི་གཞི་མཐུན་འཇོག་ཚུལ་ལ། རྣམ་འགྲེལ་ངེས་ཀྱི་དར་ཊིཀ་གཉིས་ཚིག་ཟིན་མི་མཐུན་པ་ཡང་
མིན་ཏེ། གཉིས་ཀས། དེ་འདྲའི་གཞི་མཐུན་ཆོས་ཅན་ཟེར་ན། ཆོས་ཅན་ལ་ཐེ་ཚོམ་ཟ་བའི་ལན་དང་།
སྐད་ཅིག་གཉིས་པར་ས་བོན་བྱ་རོག་གིས་འདོན་པ་མངོན་སུམ་གྱིས་གྲུབ་པའི་ཚོགས་ཚང་གི་ཞིང་ཞིག་
- 46 -



ལེའུ་དང་པོའི་མཆན།
བསྟན་ཏེ། དེ་ཆོས་ཅན་ཟེར་ན། དུས་སྦྱར་མའི་ལན་འདེབས་ཏེ། དང་བོ་ཐར་འམ་གསལ་བྱེད་ལས་
གསུངས་པ་གང་ཞིག དེ་མི་འཐད་པར་རྣམ་ངེས་ཊིཀ་ཆེན་ལས་ཀྱང་མ་བཤད་ལ། ཕྱི་མ་རྣམ་ངེས་ཊིཀ་
ཆེན་ལས་བཤད་པ་གང་ཞིག མི་འཐད་པར་ཐར་ལམ་གསལ་བྱེད་ལས་ཀྱང་མ་གསུངས་པའི་ཕྱིར། ཁྱབ་
སྟེ། དེ་གཉིས་ཕན་ཚུན་ཁ་བསྐང་དགོས་པའི་ཕྱིར། རྣམ་ངེས་དར་ཊིཀ་ལས། འདི་དག་གི་སྤྲོས་པ་
གཞན་ནི་རྣམ་འགྲེལ་གྱི་རྣམ་བཤད་དུ་བཤད་ཟིན་ཏོ། །ཞེས་གསུངས་པའི་ཕྱིར། ཁོ་ན་རེ། འོ་ན། །
འོག་ཏུ་དགག་པའི་སྐབས་སུ་སྐྱེད་པ་ཁེགས་པ་ན་སྐྱེད་པར་རུང་བ་ཁེགས་པར་འགྱུར་རོ་ཞེ་ན། ཞེས་པ་
འདི་ཁོ་ན་ལ་ལན་བཏབ་ཀྱི་གཞི་མཐུན་ཚད་མས་གྲུབ་པས་ཞེས་པ་ལ་ལན་མ་བཏབ་པའི་རྒྱུ་མཚན་མེད་
པར་ཐལ་ཞེ་ན། ཡོད་དེ། དེ་ནི་སྤྱི་ལྡོག་གི་དབང་དུ་བྱས་ན་ཐར་ལམ་གསལ་བྱེད་དུ་ལན་བཏབ་ཟིན་པས་
རྣམ་བཤད་ལ་ཞལ་འཕང་མཛད་པ་འདི་དང་། གཞི་ལྡོག་གི་དབང་དུ་བྱས་ན་གོང་དུ། དུས་ཀྱིས་ཁྱད་
པར་དུ་བྱས་པའི་གནོད་པ་ལྟར་སྣང་ངོ་། །ཞེས་ལན་བཏབ་ཟིན་པས་ཡིན་གྱི འདི་རང་ལུགས་སུ་བཞེད་
པ་དང་བརྟག་པ་མཐའ་གཟུང་གི་དབང་དུ་བྱས་པ་གང་ཡང་མ་ཡིན་ནོ། །
༡༣༩/ན/༢ བྱས་པ་ལ་ཁོ་ན་རེ། རྒྱུ་དེས་འབྲས་བུ་དེ་སྐྱེད་པའི་བྱ་བ་ལ་ཞུགས་ན་རྒྱུ་དེ་བསྐྱེད་
པས་ཁྱབ་པར་ཐལ། དེ་ལྟར་ན་དེས་སྐྱེད་པའི་བྱ་བ་བྱས་པས་ཁྱབ་པའི་ཕྱིར་ན་མ་ཁྱབ། ཅེས་དང་།
རང་འབྲསནས་རྩུག་བསྐྱེད་པར་ཐལ། རང་འབྲས་ནསསྨྱུག་སྐྱེད་པའི་བྱ་བ་ལ་ཞུགས་པའི་ཕྱིར། འཁོར་
གསུམ། ཞེས་གསུངས་པ་མ་གོ་བར་མ་ཟད། གོང་དུ། དེའི་རྒྱུ་ཡིན་ན་དེ་སྐྱེད་པར་ཚད་མས་ངེས་པའི་
ཁྱབ་པའི་ཕྱིར། རྟགས་ཁས། ཞེས་པའི་ཚིག་ཟུར་གྱི་སྐྱེད་པར་ཞེས་པ་ལ་བས་འཕུལ་ཆད་འདུག་པས་ཀྱང་
འཁྲུལ་རྒྱུ་བྱས་སྣང་ངོ་། ། རྣམ་བཤད་ལས་ཀྱང་། རྒྱུའི་དོན་གང་ཡིན། རང་འབྲས་སྐྱེད་པའོ་ཞེ་ན།
འོ་ན་གཞི་དེ་ནས་ཀྱི་མྱུ་གུའི་རྒྱུར་ངེས་ནས་སྐྱེད་བྱེད་དུ་མ་ངེས་པ་མི་སྲིད་པར་ཐལ་ལོ། །ཞེས་དེ་གཉིས་
– 47 =



རྣམ་འགྲེལ་མཐའ་དཔྱོད་ཀྱི་མཆན་འགྲེལ།
ཁྱད་མེད་དུ་བྱས་སོ། ། འོན་ཀྱང་། སེམས་བསྐྱེད་ན། སེམས་བསྐྱེད་སྐྱེས་པས་ཁྱབ་མ་ཁྱབ་སོགས་ད་
ལྟའི་རིགས་སྨྲ་རྣམས་ཀྱིས་དགོངས་པར་འགྱུར་རོ། །
༡༤༠/ ན ༣མ་དུ་ལུང་ཀ་ཞེས་པ་སེ་འབྲུ་ཡིན་ལ། ཕྱི་རོལ་བས། མ་དུ་ལུང་ཀ་ལ་སྣའི་
དབང་བོ་ཡོད་དེ། དེའི་རྩ་བར་ཀྱི་རོ་བཞག་པ་ན་འབྲས་བུ་འབྱིན་པའི་ཕྱིར་ཞེས་བཀོད་དོ། །
༡༤༢/༥/༡ ཁ་ཅིག་མ་ཁྱབ་ཟེར་ཀྱང་འོག་གི་འབྲེལ་བའི་དོན་དང་འགལ་བས་མི་ལེགས་པས།
ཞེས་པའི་དོན་ནི། འབྲེལ་བ་ལ་འདི་ཙམ་གྱིས་མི་ཆོག་པར་དེའི་འབྲས་བུ་དང་དེ་དང་བདག་ཉིད་གཅིག་
པ་གང་རུང་དགོས་པར་འོག་ཏུ་འབྱུང་ཡང་། འདིར་དེ་ལྟར་གསུངས་པ་རྒྱུ་མཚན་ཆེ་སྟེ། མ་ཁྱབ་བྱས་ཚེ་
རྟགས་དོན་གྱིས་ཁས་བླངས་སོང་བས་མ་བདེ་བ་ཡིན་ཏེ། དཔེར་ན། མཐའ་དཔྱོད་འདིའི་ཉིས་བརྒྱ་རེ་
གཅིག་པར་ཡང་། མི་རྟག་དང་འབྲེལ་བར་ཐལ། མི་རྟག་པ་དང་ཐ་དད་མི་རྟག་པ་ཁེགས་ན་ཁྱོད་ལེགས་
པའི་ཕྱིར་ཟེར་ན། ཞེས་པ་ལའང་མ་ཁྱབ་མ་གསུངས་པའི་རྒྱུ་མཚན་ཡོད་པའི་ཕྱིར། དེས་ན། རྟགས་དེ་
ཡིན་ན། གསལ་བ་དེ་ཡིན་པས་མ་ཁྱབ་པ་ཙམ་གྱིས་ཁྱབ་མེད་ཀྱི་ལན་བྱུང་རྒྱལ་དུ་སྨྲ་བ་དག་གིས་བག་ཟོན་
རེབྱས་ན་ལེགས་སོ། །
༡༤༢/ ན/༢ དཔེར་ན་རྡོ་རྒྱུས་ཀྱི་གོས་ཀྱི་གཟུགས་དྲི་བཞིན་ཞེས་པ་ནི། ཆོས་དབྱིངས་
བསྟོད་པ་ལས། ཇི་ལྟར་མེ་ཡི་ནང་བཅུག་ན། །དྲི་མ་ཚིག་འགྱུར་གོས་མིན་ལྟར། །ཞེས་པའི་ཁྱད་ཆོས་
ཅན་གྱི་རྡོ་བལ་གྱི་གོས་ཐིག་སྟེ་ཐོད་ལེ་ཀོར་ཡང་འདི་ཡིན་ནོ། །ད་ལྟར་བ་དང་ད་ལྟའི་ཁྱད་པར་ཡང་
ཀུན་མཁྱེན་ཆེན་པོས་སྐབས་ཀུན་ཏུ་མ་འདྲེས་པར་ཕྱེ་ཡོད་ཀྱང་
། ཇི་སྐད་དུ། འགྲོ་བ་རྣམས་ལ་མཚུངས་
པར་ལེགསབཤད་སླར་འཛིན་བྱེད་པ་མི་རྙེད་པ་ཅན་ཁོ་བོའི་གཞུང་། རྒྱ་མཚོ་ལ་ནི་ཆུ་བོ་བཞིན་དུ་རང་གི་
ལུས་ལ་ཐིམ་ཞིང་ནུབ་པ་ཉིད་དུ་འགྱུར། །ཞེས་པའི་དཔེར་གྱུར་ཏོ། །དེ་གཉིས་ཀྱི་ཁྱད་པར་ཡང་།
— 48 —



ལེའུ་དང་པོའི་མཆན།
དཀར་ལེབ་སུམ་འགྲེལ་ལས། གངས་ཅན་ལུགས་སུ་ད་ལྟ་ནི། །མྱུར་མགྱོགས་གློ་བུར་སྐད་ཅིག་མ་ །
བཙན་ཐབས་ལ་འུར་བརྡ་ལ་འཇུག། ད་ལྟར་བ་ནི་འདས་པ་དང་། །མ་འོངས་བར་དེར་ཟེར་མོད་
ཀྱང་། །ཞེས་སོ། །
༡༤༩/༥/༣ ཡང་དེ་སྒྲུབ་ཀྱི་ཐུན་མོང་བའི་མ་ངེས་པའི་རྟགས་ལ་ཞེས་སོགས་གསལ་བར་བཤད་
ན། དེ་ལ་དེ་གཉིས་གང་རུང་མ་ཡིན་པ་མེད་པའི་དབྱེ་བ་ལྟ་བུར་བཞག་ཀྱང་། དེ་གཉིས་དེའི་དབྱེ་བ་
དངོས་མ་ཡིན་ཏེ། ལྷག་ལྡན་གྱི་མ་ངེས་པར་བཏགས་པའི་གཏན་ཚིགས་ཡིན་ན། ཐུན་མོང་པའི་མངེས་
པ་ཡིན་པས་མཁྱབ་པའི་ཕྱིར་ཏེ། ཐུན་མོང་མ་ཡིན་པའི་མ་ངེས་པ་ཡིན་ན། ལྷག་ལྡན་དུ་བཏགས་པའི་
གཏན་ཚིགས་ཡིན་དགོས་པ་འཇོག་ཚུལ་དང་པོའི་དབང་དུ་བྱས་པའི་དེའི་མཚན་ཉིད་ཀྱིས་འགྲུབ་པའི་
༡༤༩/༥/༦ འདི་ལྟར་བྱས་ན་སྡེ་བདུན་རྒྱན་དང་ཞེས་སོགས་ཀྱི་དོན་ཡང་འདི་ཡིན་ཏེ། ལྷག་
ལྡན་དུ་བཏགས་པའི་གཏན་ཚིགས་ཀྱི་མཚན་ཉིད་འདི་ལྟར་བཤད་ན། སྡེ་བདུན་རྒྱན་དང་མི་མཐུན་པ་
མེད་དེ། དེ་ལས་མ་ངེས་པ་དང་ལྷག་ལྡན་དུ་བཏགས་པ་གཉིས་རྣམ་གྲངས་སུ་བཤད་མེད་པའི་ཕྱིར་དང་།
དེས་དེ་སྒྲུབ་ལ་ཕྱོགས་ཚོས་གུ་སོང་བའི་གང་ཟག་གིས་དེ་སྒྲུབ་ཀྱི་ཁྱབ་འབྲེལ་ལ་ཐེ་ཚོམ་ཙམ་སྐྱེད་བྱེད་ཀྱི་
རྟགས་དེ་ལྷག་ལྡན་དུ་བཞག་པ་གང་ཞིག དེ་རང་ལུགས་ལའང་འགྲིག་ཅིང་ལེགས་པ་ཡིན་པའི་ཕྱིར་ཞེས་
པའོ། །རང་ལུགས་ལྷག་ལྡན་གྱི་རྟགས་ནི། ཐུན་མོང་བའི་མ་ངེས་པའི་དབྱེ་བ་མ་ཡིན་ཀྱང་། འཇོག་
ཚུལ་ཕྱི་མའི་དབང་དུ་བྱས་པའི་ལྷག་ལྡན་དུ་བཏགས་པའི་གཏན་ཚིགས་ནི། དེའི་དབྱེ་བ་དངོས་དང་དེ་ལ་
ཡང་དག་ལྷག་ལྡན་དང་འགལ་བ་ལྷག་ལྡན་ནི་ཡོད་དོ། །གོང་གི་ཤོག་གྲངས་གྱ་གཅིག་པའི་ཐིག་ཕྲེང་ལྔ་
བར། དབྱེ་ན། དངོས་ཀྱི་མ་ངེས་པ་དང་ལྷག་ལྡན་གྱི་མ་ངེས་པ་གཉིས། ཞེས་པ་དང་ཡང་མི་འགལ་ཏེ།
- 49 -



རྣམ་འགྲེལ་མཐའ་དཔྱོད་ཀྱི་མཆན་འགྲེལ།
དེ་ལ་ཞིབ་ཆ་འདི་སྦྱར་དགོས་པ་ཀུན་མཁྱེན་ཆེན་པོའི་དགོངས་པ་ཡིན་པའི་ཕྱིར་ཏེ། ཤོག་གྲངས་དེའི་རྒྱབ་
ཐིག་གཉིས་པར། ལྷག་ལྡན་ལ་ཡང་དག་ལྷག་ལྡན་དང་འགལ་བ་ལྷག་ལྡན་གཉིས་སོགས་འཆད་པར་
འགྱུར་རོ། །ཞེས་འཆད་འགྱུར་གྱི་ཞིབ་ཆ་འདི་ལ་ཞལ་འཕངས་མཛད་པའི་ཕྱིར་རོ། །ཡང་དག་ལྷག་ལྡན་
དང། འགལ་བ་ལྷག་ལྡན་གྱི་ཐ་སྙད་རིགས་པའི་དབང་ཕྱུག་གི་གཞུང་ནས་དངོས་སུ་གསུངས་པ་མེད་
ཀྱང་། ཤཱཀྱ་བློའི་འགྲེལ་བཤད་ལས། གང་ཞིག་མཐུན་པའི་ཕྱོགས་ལ་ཡོད་ལ་མི་མཐུན་པའི་ཕྱོགས་ལ་ནི་
མ་མཐོང་བ་ཙམ་གྱི་ལྡོག་པ་དེ་ནི་ལྷག་མ་དང་ལྡན་པ་ཡིན་ནོ་ཞེས་ཡང་དག་ལྷག་ལྡན་དང་། ཡང་།
འགལ་བའི་ཕྱོགས་དང་མཐུན་པ་ནི་གང་དག་མི་མཐུན་པའི་ཕྱོགས་ལ་ཡོད་པ་ནི་ངེས་ལ། མཐུན་པའི་
ཕྱོགས་ལ་མེད་པར་ནི་ཐེ་ཚོམ་ཟ་བའོ་ཞེས་འགལ་བ་ལྷག་ལྡན་བསྟན་པ་དང་། ཛེ་ཏཱ་རིས། བརྒྱད་པོ་འདི་
དག་ནི་མ་ངེས་པའི་གཏན་ཚིགས་ལྟར་སྣང་བ་ཞེས་བསྟན་ཏོ་ཞེས་མ་ངེས་པའི་གཏན་ཚིགས་ཐམས་ཅད་
དངོས་ཀྱི་མ་ངེས་པ་བཞི་དང་སྐབས་འདིའི་ལྷག་ལྡན་བཞི་སྟེ་བརྒྱད་དུ་བསྡུས་པ་སོགས་དགོངས་པར་
བཞག་སྟེ། འཇོག་ཚུལ་དང་པོའི་ལྷག་ལྡན་དུ་བཏགས་པའི་གཏན་ཚིགས་ཀྱི་མཚན་ཉིད་བཞག་པར་
བདག་གིས་ད་གཟོད་ཤེས་སོ། །
༡༥ ༡/ན/༢ པཎ་ཆེན་ཆོས་མཆོག་དང་ཤན་ཏི་བ་གཉིས་ན་རེ། དེ་ལ་མ་ཁྱབ་པ་ཁོ་ནར་ཐལ་
ཞེས་ཆོས་མཆོག་གིས་རྟགས་ཡང་དག་ཏུ་བཞེད་པར་གསུངས་ལ། ཉ་ཊིཀ་ལས། ཆོས་བྲམ་གཉིས་ཀྱིས་
ཉན་བྱ་སྒྲ་མི་རྟག་པར་སྒྲུབ་པའི་རྟགས་ཡང་དག་མ་ཡིན་པར་བཤད། ཅེས་གསུངས་པ་གཉིས་མི་འགལ་
ཏེ། ཁྱབ་པ་སྔོན་འགྲོ་ཅན་ལ་ཡང་དག་དང་། ཕྱོགས་ཆོས་སྔོན་འགྲོ་ཅན་ལ་ཡང་དག་མ་ཡིན་པ་འཐད་
ལྡན་གྱི་དགོངས་པར་རྣམ་ངེས་ཊིཀ་ཆེན་ལས་གསུངས་སོ། །
༡༥༡/༠/༢ ནང་ཁྱབ་ལས་ བློ་གཡེར་བག་ཅན་ལ་ནི་ཞེས་པའི་གོང་དུ། ནང་ཁྱབ་ལས།
- 5] -



ལེའུ་དང་པོའི་མཆན།
ཕྱིས་ཁྱབ་པ་འཛིན་པ་ནི་ཡོད་པའི་གཏན་ཚིགས་ཀྱི་ཁྱད་པར་ལ་ཞེན་པ་ཙམ་མོ། །དཔེ་ལ་ལྟོས་པའི་ཁྱབ་
པར་བྱེད་པའི་སྦྱོར་བ་ནི་རྨོངས་པའི་བློ་ཅན་འབའ་ཞིག་ཁོ་ན་ངེས་པར་དགའ་བ་སྐྱེད་པ་ཡིན་ནོ། །དེ་དག་
གི་རྗེས་སུ་གཟུང་བའི་དོན་དུ་སློབ་དཔོན་ཆོས་གྲགས་ཀྱིས་གང་ཡོད་པ་དེ་ནི་སྐད་ཅིག་མ་ཡིན་ཏེ། བུམ་པ་
བཞིན་ཞེས་དཔེ་ཉེ་བར་བསྟན་ཏོ། །ཞེས་དང་། ཁྱབ་པ་སྲིད་པའི་ཕྱིར་ཡོད་པ་ལ་སོགས་པ་བཞིན་དུ་ཉན་
པར་བྱ་བ་ཉིད་སྒྲུབ་པར་བྱེད་པ་སྐྱོན་མེད་པར་བཤད་དོ། །ཞེས་གསུངས་ལ། འདིའི་གཡེར་བག་ནི་
གཡེར་བོ་ཡིན་ནམ་སྙམ་སྟེ། བཞི་བརྒྱ་བའི་ཟླ་འགྲེལ་ལས། རྟོག་པ་ཡང་ཅི་ཞིག་གང་དོན་ལ་མིང་དང་
རིགས་སུ་ལྟག་པར་སྒྲོ་འདོགས་པར་ཞུགས་པ་འདུ་ཤེས་གཡེར་བོ་སྟེ། ཞེས་པའི་གཡེར་བའི་དོན་ནི།
ཀུན་མཁྱེན་ཆེན་པོའི་ཚིག་གསལ་སྟོང་ཐུན་ལས། གཡེར་པོ་ནི་མཁས་པ་སྟེ་ཡུལ་གྱི་སྤུ་རུས་འབྱེད་པ་ལ་
རྟོག་པ་མཁས་ང་ར་བསྟན་ནོ། ། ཞེས་གསུངས་པའི་ཕྱིར། གཞན་དུ་ན། གཡེར་བག་ཅན་ནི། ཡོན་
ཏན་མེད་ཅིང་སེམས་དཔངས་མཐོ་བ་ལ་འཇུག་པར་ཀློང་རྡོལ་བླ་མ་རིན་པོ་ཆེའི་ཐུན་མོང་རིག་གནས་ཀྱི་
མིང་གི་རྣམ་གྲངས་སུ་བཤད་པ་དང་འགལ་ལོ། ། འོན་ཀྱང། སྡེ་དཔར་དུའང་གཡེར་བག་ཅན་ཞེས་
སྣང་བས་དཔྱད་པར་བྱའོ། །
༡༥༢/ན/༢ དེའི་ཕྱོགས་ཆོས་གྲུབ་ཚུལ་སོགས་དཔེ་ཡོད་པ་དང་ཐུན་མོང་བ་ཡིན་པའི་ཕྱིར།
ཞེས་པའི་དོན་ནི། ཁྱབ་པ་སྔོན་འགྲོ་ཅན་ལ་ཉན་བྱའི་རྟགས་ཀྱིས་ཕྱོགས་ཆོས་གྲུབ་ཚུལ་ཡོད་པ་ནི། དཔེ་
ཡོད་པའི་རྟགས་ཡང་དག་རྣམས་དང་འདྲ་བའི་ཕྱིར་ཞེས་པའོ། །
མཚན་གཞི་ལ་མཚན་ཉིད་ངེས་བྱེད་རྒྱས་པར་བཤད་པའི་མཆན།
༡༥༤/བ༦ རྟོགས་ཆོས་དོན་གསུམ་ཞེས་པའི་ཐད། སྔོན་གྱི་ཡིག་རྙིང་དག་ན་གཞི་ཆོས་
- 5] -



རྣམ་འགྲེལ་མཐའ་དཔྱོད་ཀྱི་མཆན་འགྲེལ།
–––
རྟགས་གསུམ་ལ་རྟགས་སྦྱོར་དོན་གསུམ་ཞེས་རྟགས་སྦྱོར་གྱི་དོན་གསུམ་དུ་བྱས་འདུག་པ་འཐད་འཐད་
འདྲ་ཡང་ཕྱིས་ཀྱི་ཞུ་དག་པ་དག་གིས་རྟགས་ཆོས་དོན་གསུམ་དུ་བཅོས་པ་དེང་སང་གྲགས་ཆེ་བར་གྱུར་བ་
ཡིན་ནོ་ཞེས་མཁས་པའི་དབང་བོ་པཱཛྷསྨྲ་སེང་ཡབ་སྲས་བཞེད་པ་ཐུགས་ཤིན་ཏུ་མད་དེ་ད་དུང་ཡང་དེ་འདྲ་
མཐོང་རྒྱུ་ཡོད་པ་དཔེ་ཙམ་དྲངས་ན། དགའ་ལྡན་དཔར་མའི་རྣམ་བཤད་ཐར་ལམ་གསལ་བྱེད་ཤོག་
གྲངས་སུམ་བརྒྱ་སོ་ལྔའི་རྒྱབ་ཐིག་དྲུག་པར། རྟགས་སྦྱོར་དོན་གསུམ་སྒྲོ་བཏགས་ཡིན་པར་བརྒྱུད་ནས་
ཞེས་དངོས་སུ་ཡོད་ལ། དེ་ཡང་། ཚད་མ་མདོའི་རང་གིས་མཐོང་དོན་རབ་གསལ་བྱེད། །ཅེས་པའི་ཟུར་
གྱི་དོན་སྨོས་པའི་དགོས་པ་འཆད་སྐབས་ཀྱི་རྩ་བའི་ཚིག དོན་སྨོས་དེ་ནི་སྒྲ་དག་དང་
། ། ཞེས་སོགས་ཀྱི་
ཐད་ཡིན་ནོ། །འདི་འདྲ་དོན་ཆུང་དུ་མཐོང་སྲིད་ཀྱང་། རྗེ་ཐམས་ཅད་མཁྱེན་པས། དེའི་ཕྱིར་གང་དག་
ལམ་རིམ་གྱིས་པ་ཞེས་པའི་བརྡ་འདོགས་པ་ཡང་མཐར་གྱིས་པའི་བརྡ་སྦྱོར་འདོད་ཀྱང་བརྡའི་དོན་མ་ཤེས་
པར་ཟད་དོ། །ཞེས་འདི་ཙམ་ལའང་ཐུགས་དོ་གལ་དུ་མཛད་པས། རྗེ་བླ་མའི་ཕྱོགས་སྔར་སོང་བ་ཞིག་
གིས་ཀྱང་ རྗེ་བཙུན་ཙོང་ཁ་བ་སངས་རྒྱས་ཀྱི་གསུང་ན་གཅིག་ཡན་ཆད་ལ་སྤྱན་རས་ཀྱིས་བཙའ་བ་དེ་
ཞེས་བསྔགས་འདུག་ལ། བསྟོད་པ་དད་པའི་དྲི་བསུང་འཐུལ་བའི་སྤོས་ཀྱི་རྫིང་བུ་ལས་ཀྱང་། རང་བཟོའི་
བརྡ་ཆད་སྤེལ་བའི་གཞུང་འགྲེལ་མེད། །ཅེས་རྗེ་བླ་མའི་ཁྱད་ཆོས་ཤིག་ཏུ་བགྲང་འདུག་པས་བློ་གྲོས་ཀྱི་རྟ་
མཆོག་ཕྲ་ཞིབ་ཁུངས་ཐུབ་ཀྱི་མེས་པོའི་བཤུལ་ལམ་བསྙེག་པ་གལ་ཆེའོ། །
༡༥༧/བ/༥ གྲགས་པ་མ་ཡིན་པ་བཞིན་ཡིན་པའི་ཕྱིར། ཞེས་པའི་དགག་སྒྲ་དེ་ཡིག་ནོར་ཡིན་
པས་བསལ་དགོས་ལ། རིགས་གཏེར་ལས་ཀྱང་
། ཆོས་དང་འབྲེལ་བའི་ཕྱོགས་ཀྱི་སྒྲ། །རྩོད་གཞི་ཉིད་
ཡིན་ལག་ལྡནུ་བཞིན། །ཞེས་པ་ལྟར་རོ། །
༡༦༢/ན/༦ མི་རྟག་པ་མ་ཡིན་པ་ལས་ལོག་པ་ཆོས་ཅན། སྒྲ་མི་རྟག་པར་སྒྲུབ་པའི་རྗེས་ཁྱབ་
- 52 -



- ལེའུ་དང་པོའི་མཆན།
ཡིན་པར་ཐལ་ལོ། ། ཞེས་པའི་དོན་ཡང་། ཁ་ཅིག་ལ་རང་ཚིག་གིས་དངོས་འགལ་བསྟན་པ་ཡིན་གྱི།
རྗེས་ཁྱབ་ཡིན་པའི་ཕྱིར་ཏེ། དེའི་དོན་ཚང་བའི་ཕྱིར་རོ་སྙམ་ན་མ་ཡིན་ཏེ་ འོ་ན། སྐབས་ཀྱི་རྒོལ་བས་
རྟགས་ཆོས་ཀྱི་རྗེས་སུ་འགྲོ་ལྡོག་གི་ཁྱབ་འབྲེལ་ངེས་པར་ཐལ། འདོད་པའི་ཕྱིར། འདོད་ན། དེས་
མངོན་སུམ་ཙམ་གྱིས་ངེས་པར་ཐག དེ་ཚད་མས་ངེས་པ་གང་ཞིག རྗེས་དང་ག་གིས་མ་ངེས་པའི་ཕྱིར།
ཕྱི་མ་གྲུབ་སྟེ། དེ་ལ་དཔེ་མེད་པའི་ཕྱིར། ཁྱབ་སྟེ། ལེའུ་གསུམ་པ་ལས། དཔེ་དག་དང་བྲལ་ཞིང་རྟགས་
ནི་ཡོད་མིན་ཏེ། །ཞེས་དང། དེའི་ཐད་ཀྱི་རྣམ་བཤད་ལས། རྗེས་དཔག་ཀྱང་མིན་པའི་ཕྱིར། ཕྱི་མ་
དེར་ཐལ། དེ་སྒྲུབ་པའི་མཐུན་དཔེ་ཡང་དག་བྲལ་བས་རྟགས་ཡང་དག་ཡོད་པ་མིན་པའི་ཕྱིར། ཞེས་
གསུངས་པའི་ཕྱིར་དང་། རྟགས་ཡང་དག་ཡིན་ན་ཁྱོད་ཀྱི་རྟགས་ཀྱི་མཐུན་དཔེ་ཡོད་པས་མ་ཁྱབ་པར་
ཐག ཕྱོགས་ཆོས་གྲུབ་པ་མཐུན་དཔེ་ལ་མ་ལྟོས་པ་གང་ཞིག རྗེས་ཁྱབ་ཀྱང་མི་ལྟོས་པའི་ཕྱིར། ཕྱི་མ་
ཁས། དང་བོ་ཚད་གྲུབ་ཡིན་ནོ། །
༡༦༣/༠/༦ འོན། སྲིད་སྒྲུབ་འཕོང་སྐྱེན་པ་ཞེས་པ་དེ་དེ་འཕོང་སྐྱེན་པ་ཁོ་ན་ཞེས་མི་ལྡན་རྣམ་
གཅོད་དུ་སྟོན་པའི་ངག་ཡིན་པར་ཐལ། ཞེས་པ་དང་། དྲང་ངེས་མཐའ་དཔྱོད་ཆེན་མོའི་ཐོག་གྲངས་སུམ་
ཅུ་བ་ལས། དེས་སྒྲོ་བཏགས་པ་ཁོ་ན་ཡིན་པའི་ཕྱིར་ཏེ། དེས་སྒྲོ་བཏགས་པ་ཡིན་པའི་ཕྱིར། ཁྱབ་སྟེ།
ཞེས་དང་། འདུལ་བའི་མཐའ་དཔྱོད་ལས། ཆོས་ཀྱི་སྐྱེ་མཆེད་དང་དངོས་པོ་མ་ཡིན་པར་ཐལ། དྲི་ཁོ་
ནར་ཡོད་པའི་ཕྱིར། ཁྱབ་སྟེ། དེའི་ཁོ་ན་གཞན་ལྡན་རྣམ་གཅོད་ཡིན་པའི་ཕྱིར། ཞེས་པ་འདི་གསུམ་
རིགས་སྨྲ་གཞོན་ནུ་རྣམས་དགའ་བའི་འཕྲིན་དུ་སྤྲིངས་སོ། །རིགས་གཏེར་གྱི་རབ་བྱེད་བཞི་བ་ལས།
གཞན་ལས་བཟློགས་ནས་དེར་འཇུག་ཕྱིར། །ཚིག་ཀུན་ངེས་བཟུང་སྙིང་བོ་ཅན། །ཞེས་འབྱུང་བས་
ཕྱོགས་སྔས་ཁུངས་འདི་དག་ལ་གཏུགས་འདུག
– 53
—



རྣམ་འགྲེལ་མཐའ་དཔྱོད་ཀྱི་མཆན་འགྲེལ། །
༡༧༣/ན/༢ ཁོ་ན་རེ། རྟག་ན་མ་བྱས་པས་ཁྱབ་པ་ཞེས་ན་ཁྱབ་མི་འཛིན་གྱི་ལ་སྒྲ་བྱས་ནས་
རྟག་པ་ལ་མ་བྱས་པས་ཁྱབ་པའི་ཁྱབ་པ་དེ་འཇོག་ཟེར་ན་ཞེས་པས་རྣམ་བཤད་ལས། དེ་ཁྱབ་པ་མི་འཛིན་
གྱི་ཞེས་པའི་ཡིག་ནོར་ཀྱང་བསལ་ལོ། ། ཁ་ཅིག་གིས། བྱས་པ་ཉིད་ཚུལ་གསུམ་དུ་སྨྲ་བ་ནི། གཏན་
ཚིགས་ཐིགས་པ་ལས། གཉིས་པ་དང་དོན་ག་ཅིག་ནི་མ་ཡིན་ནོ། །ཞེས་པའི་གཞུང་ལ་དོན་མ་རྙེད་པའོ་
ཞེས་ཟེར་ཀྱང་། དེ་མ་ཡིན་ཏེ། གཏན་ཚིགས་ཐིགས་པ་ལས། རྟགས་གཅིག་ལ་ཚུལ་གསུམ་དུ་བརྗོད་དོ་
ཞེས་ཤིན་ཏུ་གསལ་བར་འབྱུང་བའི་ཕྱིར་རོ། །
༡༨༦/༡ ཕལ་ཆེར་བསྐོར་ནས་བསྒྱུར་བ་ཞེས་པའི་བསྣོར་ནི་གོ་རིམ་དཀྲུགས་པའི་དོན་
ནོ། །
༡༨༧/ན/༢ བྱས་པ་རྟག་པའི་གསལ་བའི་དབྱེ་བ་མཐའ་དག་ལ་མེད་པར་ངེས་པའི་ཕྱིར་ན་མ་
ཁྱབ་ ཅེས་པའི་རྒྱུ་མཚན་ནི། བྱས་པ་དང་རྟོག་པའི་གཞི་མཐུན་མེད་པར་ངེས་པའི་སྟབས་ཀྱིས་ཡིན་
ནོ། །
༡༨༧//༦ དེམཐུན་མེད་ལ་མེད་པ་ཡི། །ཆོས་བརྟན་རྟགས་ཞེས་པ་དེ་ལ། །ཞེས་པ། དེང་
སང་གི་འགྱུར་ལ། དེ་བཞིན་བསྒྲུབ་བྱར་བརྗོད་པ་ལ། །ཕྱོགས་ཉིད་ཕྱིར་ན་སྲིད་མ་ཡིན། །ཞེས་ཡོད་ལ་
དེའི་ཐད་ཀྱི་མདོའི་དར་ཊིཀ་ལས། རྩོད་པ་སྒྲུབ་པ་ཡང་ཉེས་པ་བརྗོད་པ་ནི། རིགས་པ་ཅན་པའི་དམ་
བཅའི་མཚན་ཉིད་ལ་ཉེས་པ་ཡོད་པ་དེ་བཞིན་དུ་རྩོད་སྒྲུབ་མཁན་པོས་སྒྲུབ་པར་བྱ་བ་བརྗོད་པ། དམ་
བཅའི་མཚན་ཉིད་དུ་ཁས་བླངས་པ་ལ་ཡང་སྐྱོན་བརྗོད་རིགས་པར་ཐལ། རིགས་པ་ཅན་བཀག་པ་ལྟར་
ཉེས་པ་མཚུངས་པའི་ཕྱིར་རོ། །སྐྱོན་མེད་དེ། རྣམ་པར་བཅད་ཟིན་ནས་འདོད་པའི་དོན་ཕྱོགས་ཡིན་པ་
ཉིད་ཀྱི་ཕྱིར་ན། རྣམ་པར་བཅད་ཟིན་པའི་ཕྱོགས་ཁོ་ན་ཡིན་པའི་བསྒྲུབ་བྱ་བརྗོད་པ་དམ་བཅའི་མཚན་
- 54 -



ལེའུ་དང་པོའི་མཆན།
ཉིད་ཡིན་པས། ཕྱོགས་མིན་པ་དང་བོ་རྟགས་མ་གྲུབ་པ་དམ་བཅར་འགྱུར་བ་སྲིད་པ་ཡིན་ནོ་ཞེ་ན། ཞེས་
སོག །
༡༨༨/༣/༢ བརླན་གཤེར་མཐའ་དག་ཚད་མས་མ་ངེས་ཀྱང་
། ཞེས་སོགས་ཀྱི་དོན་གོ་སླ་བར་
བརྗོད་ན། རི་བོང་ལྟ་བུ་ལུས་ཅན་དུ་ངེས་ནས་དེ་ལ་རྭ་མེད་པར་རྟོགས་ན། ལུས་ཅན་ཡོངས་རྫོགས་རྭ་
ཅན་མ་ཡིན་པ་རྟོགས་དགོས་པའི་ཕྱིར། དེར་ཐལ། དང་བོ་རྟོགས་ནས་ལུས་ཅན་ཡོངས་སུ་རྫོགས་པ་རྭ་
ཅན་ནོ་སྙམ་དུ་མི་འཛིན་པ་མྱོང་བས་གྲུབ་པའི་ཕྱིར།
༡༨༩/ན/༦ འཕགས་ཡུལ་གྱི་གཞོན་ནུ་མ་ལེན་སོགས་ཞེས་པའི་ཐད། ཀུན་མཁྱེན་བུ་སྟོན་
གྱིས། གཞོན་ནུ་མ་ལེན་ནི་དཔལ་ལྡན་ཆོས་གྲགས་རང་གི་ཞང་བོ་དང་ གྲངས་ཅན་གྱི་རིགས་པའི་
གསང་ཚིག་ལེན་ཡུལ་དེ་ཡིན་པར་བཞེད། ཀུན་མཁྱེན་སྒྲོལ་བའི་མགོན་པོས་ སློབ་དཔོན་གྱི་ཞང་པོ་ཡིན་
པར་རྒྱ་གར་ལ་ཡེན་གྲགས་ལ། གཞོན་ནུ་རོལ་བ་ཟེར་དགོས་ཤིང་། གཞོན་ནུ་མ་ལེན་ཟེར་བ་ནི། ཀུ་མ་
ར་ལི་ལ་ཞེས་པ་བསྒྱུར་མ་ཤེས་པའམ། ཡི་གེ་ནོར་བ་ལས་བསྒྱུར་བའི་སྐྱོན་དུ་བཞེད། ད་ལྟའི་མཁས་པ་ཁ་
ཅིག་གིས། སློབ་དཔོན་འདི་དུས་རབས་བདུན་པར་བྱོན་པར་བཞེད་པ་དང་། སློབ་དཔོན་ཆོས་གྲགས་
ཀྱང་སྤྱི་ལོ་༦༠༠ནས་༦༦༠བར་བཞུགས་པར་བཤད་བཞིན་དུ་དེ་གཉིས་དུས་མི་མཚུངས་པར་འདོད་ལ།
དེའི་རྒྱུ་མཚན་ཡང་གཞོན་ནུ་མ་ལེན་གྱིས་སློབ་དཔོན་ཆོས་གྲགས་ཀྱི་ལེགས་ཆ་བླངས་ཏེ་རང་ལུགས་རྒྱས་
པར་མཛད་འདུག་པ་འདི་ལས་གཞན་མི་འདུག་ལ། དེས་ཅི་ཡང་མི་གནོད་དེ། རྒྱ་གར་ཆོས་འབྱུང་ལས།
གཞོན་ནུ་རོལ་བའི་ཐུན་མོང་མ་ཡིན་པའི་དམ་བཅའ་ལྔ་བརྒྱ་ཡོད་པ་ཐམས་ཅད་རེ་རེ་ནས་རིགས་པའི་
རྣམ་གྲངས་བརྒྱ་བརྒྱས་སུན་ཕྱུང་། དེར་གཞོན་ནུ་རོལ་བས་ཀྱང་ནང་བ་མཆོད་པར་བྱས་ཤིང་། ཞེས་ལོ་
བཞི་བརྒྱ་མ་ཟིན་ཙམ་གྱི་གོང་ནས་རང་རེའི་མཁས་པ་རྣམས་ཀྱིས་འབྱུང་འགྱུར་གྱི་དོགས་པ་འདི་དག་ས་
- 55 -



རྣམ་འགྲེལ་མཐའ་དཔྱོད་ཀྱི་མཆན་འགྲེལ། -
བསལ་རྡོ་བསལ་དུ་བྱས་འདུག་གོ། །
༡༨༩/བ/༥ བྱས་པའི་གསལ་བའི་དབྱེ་བ་མཐའ་དག་ལ་མི་རྟག་པས་ཁྱབ་པ་སྒྲའི་བྱས་པ་དང་
ཚོགས་པ་གཞལ་བྱ་ཡིན་པའི་ཕྱིར། ཞེས་པའི་དོན་ནི། སྒྲའི་བྱས་པ་ལ་བློ་ཁ་ཕྱོགས་ནས་བྱས་པའི་གསལ་
བའི་དབྱེ་བ་མཐའ་དག་ལ་མི་རྟག་པས་ཁྱབ་པ་དང་ཚོགས་པ་ཚད་མའི་ཡུལ་དུ་སོང་བ་ན་བསྒྲུབ་བྱ་གྲུབ་
དགོས་པའི་ཕྱིར། ཞེས་པའོ། །
༡༩༢/བ༼༥ འདིས་སྒྲ་སྤྱིའི་བློ་གཞན་འགའ་ཞིག་ཀྱང་བཤད་དོ། །ཞེས་པ་ཡིད་དཔྱོད་ཡིན་
ནམསྙམ་སྟེ། འདི་འདྲ་ལ་བརྟེན་ནས་རིགས་གཏེར་ལས། ཡིད་དཔྱོད་རྟགས་ལ་ལྟོས་མི་ལྟོས། །དམ་
བཅའ་ཙམ་ཡིན་ཐེ་ཚོམ་འགྱུར། །ཞེས་བཤད་པའི་ཕྱིར་རོ་སྙམ་སྟེ་དཔྱད། ཚུལ་གསུམ་འཇལ་བའི་ཚད་
མས་སྒྲ་ལ་རྟག་འཛིན་གྱི་སྒྲོ་འདོགས་གཅོད་ནུས་ཏེ། ཚད་མ་དེས་རྟགས་ཅན་རྗེས་དཔག་སྐྱེད་ལ། དེ་
གཉིས་ཀྱི་བར་དུ་ཚད་མ་གཞན་གྱིས་མཆོད་པའི་ཕྱིར། །
༡༩༧/བ/ ༡ འདི་འདྲར་འཁྲུལ་ནས་བོད་འདིར་ཞེས་སོགས་ཀྱི་དོན་ནི། རིགས་གཏེར་གྱི་རབ་
བྱེད་དྲུག་པ་ལས། གང་ཡོད་དེར་འཇིག་བུམ་པ་བཞིན། །སྒྲ་ཡང་ཡོད་ཅེས་རང་བཞིན་རྟགས། །ཞེས་
དང་། རབ་བྱེད་དང་བོར། རང་མཚན་མིན་པའི་ཡུལ་མེད་ན། །དངོས་མེད་གཞལ་བྱར་འགལ་ཞེ་
ན། །ཞེས་སྐྱོན་སྤོང་མཛད་འདུག་པའི་གསུང་ཟིན་ཙམ་ཡིན་ལ། བོ་དོང་ཕྱོགས་ལས་རྣམ་རྒྱལ་གྱིས་དེ་
བཀག་ཚུལ་སོགས་ཀྱང་ཤེས་དགོས་སོ། །
༢༠༤/༠/༥ རིགས་པ་འདིས་ཞེས་སོགས་ཀྱི་དོན་ནི། བྱས་པ་རྟག་པར་མ་གྲུབ་པ་དང་བྱས་པ་
རྟག་སྟོང་ཚད་མས་ངེས་པའི་གང་ཟག་ལ་བྱས་པ་མི་རྟག་པར་ཚད་མས་ངེས་པས་མ་ཁྱབ་པའི་ཕྱིར། དེར་
ཐག དོན་བྱེད་ནུས་སྟོང་གི་རྟགས་ཀྱིས་རྟག་པ་བྱས་སྟོང་དུ་ངེས་པའི་གང་ཟག་ལའང་དེ་འདྲ་ཡོད་པའི་
- 56 -



-ལེའུ་དང་པོའི་མཆན།
ཕྱིར་ཏེ། དེར་གྱུར་བའི་བྱས་པ་རྟག་སྟོང་དངོས་སུ་ངེས་པའི་གང་ཟག་དེ་དེ་ཡིན་པའི་ཕྱིར་ཞེས་པའོ། །མི་
རྟག་པ་ལ་བློ་ཁ་མ་ཕྱོགས་པ་ཞིག་ཡོད་པའི་ཕྱིར་ཞེས་པའི་གསུང་གི་ནུས་པས་བློ་ཁ་ཕྱོགས་པ་ཞིག་ཀྱང་ཡོད་
པར་བསྟན་ཏེ། དེར་གྱུར་བའི་བྱས་པ་མི་རྟག་པར་དངོས་སུ་ངེས་པའི་གང་ཟག་དེ་ཡང་བྱས་པ་རྟག་པར་
མེད་པར་ངེས་པའི་གང་ཟག་ཡིན་ཀྱང་། བྱས་པ་མི་རྟག་པ་ལ་བློ་ཁ་ཕྱོགས་པའི་ཕྱིར། བློ་ཁ་ཕྱོགས་ཚུལ་
ཡང་ལྷག་མཐོང་ཆེན་མོ་ལས། བདག་མེད་པའི་ངེས་དོན་གྱི་ལྟ་བ་མ་རྙེད་ན་དེའི་རྒྱུད་ཀྱི་སྒོམ་ཐམས་ཅད་
བདག་མེད་ལ་བློ་ཁ་མ་ཕྱོགས་པར་འགྱུར་བས་ཞེས་དང་། དབུ་མའི་མཐའ་དཔྱོད་ཆེན་མོ་ལས། གཞན་
ཡང་ཤུགས་རྟོགས་ལ་བློ་དེས་མ་རྙེད་པས་ཁྱབ་པར་ཐལ། རྙེད་པ་ལ་བློ་ལ་རྣམ་པ་འཚར་དགོས་པའི་ཕྱིར། །
ཞེས་གསུངས་པ་འདི་གཉིས་ཀྱིས་རིམ་བཞིན། བློ་དེས་མ་རྙེད་ན་བློ་ཁ་མ་ཕྱོགས་པས་ཁྱབ་པ་དང་རྙེད་ན་
རྣམ་པ་འཆར་བས་ཁྱབ་པར་བཞེད་ལ། བློ་རིག་ལས་ཚད་མ་དེ་རང་གི་ཤུགས་ཡུལ་རྣམས་ལ་ད་ལྟ་བློ་ཁ་མ་
ཕྱོགས་ཞེས་པའང་རྣམ་པ་མ་ཤར་བའི་དོན་ཡིན་པས། བློ་ཁ་ཕྱོགས་ཚུལ་ལ་སྐབས་དོན་མང་བོ་ཞིག་མི་
དགོས་སམ་སྙམ་སྟེ། སྔགས་རིམ་ལས་ཀྱང་། བློ་ཁ་ཕྱོགས་ན་ནི་མངོན་གྱུར་དང་ལྐོག་གྱུར་གྱི་སྒོ་ནས་
ཕྱོགས་པ་གཉིས་ལས་མི་འདའ་འོ། །སོ་སོ་སྐྱེ་བོས་བདག་མེད་མངོན་གྱུར་དུ་རྟོགས་པར་སྨྲ་བ་ནི་གཟུ་ལམ་
ཡིན་པས་ལྐོག་གྱུར་རོ། །དེའི་ཚེ་ནས་དོན་སྤྱིའི་སྒོ་ནས་རྟོགས་དགོས་པས་ཞེས་གསུངས་པའི་ཕྱིར། འོན་
ཀྱང་རང་རེའི་ལེའུ་གཉིས་པའི་མཐའ་དཔྱོད་༡༨/ན/༢ལས། བློ་དེ་དོན་དེ་ལ་སོང་ཡང་ཞེས་པ་ནས།
དང་བོ་གྲུབ་སྟེ། དེ་ལ་བློ་ཁ་ཕྱོགས་པའི་ཕྱིར། ཞེས་གསུངས་པས་དཔྱད་པར་བྱའོ། །ཐུགས་སྲས་ཆེན་
པོའི་གསུང་ཟིན་དུ་གྲགས་པ་ཞིག་ན། རྣམ་གཅོད་ཡོངས་གཅོད་ཀྱི་འགལ་བ་བློ་ལ་མི་སྦྱོར་བར་གང་ཟག་
ལ་སྦྱར་དགོས་པ་འདྲ་ཞིག་འདུག་ཀྱང་། སྐབས་འདིའི་མཐའ་དཔྱོད་དང་འགལ་ལོ། །དེས་ན། རྣམ་
གཅོད་ཡོངས་གཅོད་ཀྱང་གང་ཟག་དང་བློ་གཉིས་ཀར་སྦྱར་དགོས་ཤིང་། གཅིག་ཡིན་པར་ཡོངས་གཅོད་
- 57 -



རྣམ་འགྲེལ་མཐའ་དཔྱོད་ཀྱི་མཆན་འགྲེག —----
ལ་གྲུབ་པའི་སྟོབས་ཀྱིས་གཅིག་མ་ཡིན་པར་རྣམ་བཅད་ཁེགས་ཤིང་། གཅིག་མ་ཡིན་པར་རྣམ་བཅད་ལ་
ལེགས་སྟོབས་ཀྱིས་གཅིག་ཡིན་པར་ཡོངས་གཅོད་ལ་གྲུབ་དགོས་པ་ཕན་ཚུན་སྤང་འགལ་གྱི་དངོས་འགལ་
ཐམས་ཅད་ལ་འདྲའོ། །གཅིག་རྟོགས་ན་ཅིག་ཤོས་རྟོགས་པས་ཁྱབ་པ་མེད་ལ། གཅིག་རྟོགས་ན་ཅིག་
ཤོས་རྟོགས་མི་ནུས་པ་ཡང་མིན་ མ་རྟོགས་པའི་བར་དེར་རྟགས་ཀྱིས་སྒྲུབ་ལོང་མེད་པས་དེར་ཐེ་ཚོམ་
ཡང་མངོན་གྱུར་སྐྱེ་བའི་གོ་སྐབས་མེད་དོ། །འདི་ནི་ཚད་མ་རྣམ་ངེས་ཀྱི་ལེའུ་གསུམ་པ་ལས། ཕན་ཚུན་
ཐ་དད་ཡིན་པའི་ཕྱིར་ 'བརྟན་དངོས་དང་ནི་འཇིག་པ་བཞིན། ། ཞེས་དང་། རྣམ་ངེས་རང་འགྲེལ་
ལས། གལ་ཏེ་དེ་དག་གདོན་མི་ཟ་བར་གཞན་དང་མ་འདྲེས་པར་གོ་བར་བྱ་བ་ཡིན་ན་དེ་ཙམ་གྱིས་འབྲས་
བུ་ཡོངས་སུ་རྫོགས་པའི་ཕྱིར་དེ་དག་གི་གཞན་དང་མ་འདྲེས་པ་དེ་ཉིད་གོ་བར་འགྱུར་མོད། བར་གྱི་སྤྱིས་
ཅི་ཞིག་བྱ་ཞེས་ལྡོག་པ་བསྒྲུབས་པས་སྟོན་པར་བྱེད་དོ། །ཞེས་པ་རྩ་འགྲེལ་དང་། རྗེ་ཐམས་ཅད་མཁྱེན་
པའི་འཇུག་པའི་རྣམ་བཤད་ཆེན་མོ། ཀུན་མཁྱེན་ཆེན་པོའི་དབུ་མའི་མཐའ་དཔྱོད་བཅས་ཀྱི་དགོངས་པ་
རོ་གཅིག་དུ་མཐོང་ངོ་། །དགག་སྒྲུབ་ཀྱི་མཚན་ཉིད་ཀྱི་ཟུར་གྱི་རང་དངོས་སུ་རྟོགས་པའི་བློ་ཞེས་པ་མངོན་
སུམ་དང་རྗེས་དཔག་གཉིས་ཀར་སྦྱར་དགོས་ཤིང་། མེད་དགག་ཡིན་ན་རང་དངོས་སུ་རྟོགས་པའི་བློས་
ཆོས་གཞན་མ་ཡིན་དགག་དང་སྒྲུབ་པ་གང་རུང་མ་རྟོགས་པས་ཁྱབ་སྟེ། ལེའུ་གཉིས་པའི་མཐའ་དཔྱོད་ཀྱི་
ཤོག་གྲངས་ཉེར་དགུ་བར། གཅིག་དུ་བྲལ་གྱི་རྟགས་ཀྱིས་སྒྲ་གང་ཟག་གི་བདག་མེད་དུ་རྟོགས་པའི་རྗེས་
དཔག་གིས་ཀྱང་སྒྲ་རྟོགས་པར་ཐལ། མ་གྲུབ་པ་དེའི་ཕྱིར། འདོད་ན། སྒྲ་གང་ཟག་གི་བདག་མེད་པ་
ཆོས་ཅན། མེད་དགག་མ་ཡིན་པར་ཐལ། ཁྱོད་དངོས་སུ་རྟོགས་པའི་རྗེས་དཔག་གིས་དངོས་ཤུགས་གང་
རུང་ལ་ཆོས་གཞན་སྒྲུབ་པ་འཕེན་པའི་ཕྱིར་སོགས་སྐལ་བཟང་མིག་འབྱེད་ལྟར་སླ། ཞེས་དང་། སྟོང་ཐུན་
གྱི་རང་རིག་ཁས་མི་ལེན་པའི་ཁྱད་པར་བཤད་པའི་ཐད་དུ་མ་ཡིན་དགག་ཏུ་ཐལ བདེན་གྲུབ་བཅད་ཙམ་
- 58 -



——ལེའུ་དང་པོའི་མཆན།
དེ་དངོས་ཡུལ་དུ་བྱས་པའི་ཤུགས་ཀྱིས་བསྒྲུབ་ཆོས་ཡེ་ཤེས་དེ་བློ་ཡུལ་དུ་འཕངས་འདུག་པའི་ཕྱིར་རོ། །
ཞེས་དང་? དྲང་ངེས་མཐའ་དཔྱོད་ཆེན་མོའི་ཤོག་གྲངས་གྱ་གསུམ་པ་ལས། ཡེ་ཤེས་དེ་གང་ལ་ཚད་མར་
སོང་བའི་གཞལ་བྱ་ཆོས་ཉིད་ཆོས་ཅན། ཁྱོད་མ་ཡིན་དགག་ཡིན་པར་ཐལ། ཁྱོད་དགག་པ་གང་ཞིག
ཁྱོད་མངོན་སུམ་དུ་རྟོགས་པའི་ཐེག་ཆེན་གྱི་མཐོང་ལམ་མཉམ་གཞག་ཡེ་ཤེས་དེས་ཁྱོད་དངོས་སུ་རྟོགས་
པའི་ཤུགས་ལ་ཡུལ་ཅན་ཡེ་ཤེས་རང་ཉིད་ཀྱང་རྟོགས་པའི་ཕྱིར། ཞེས་གསུངས་པའི་ཕྱིར་རོ། །དེས་ན།
དགག་བྱ་བཀག་ཤུལ་དུ་ཞེས་པ་བཀག་པའི་ཤུགས་ལ་ཞེས་པའི་དོན་དུ་གོ་དགོས་ཀྱི བཀག་པའི་ཤུགས་
ཀྱིས་ཞེས་པའི་དོན་དུ་གོ་མི་རུང་ངོ་། །བུམ་པ་བདག་མེད་ཅེས་བརྗོད་པའི་སྒྲས་བུམ་པ་བརྗོད་ཟེར་དགོས་
དོན་མེད་དེ། རྩ་བར། གཉིས་ཀས་གཅིག་ཅིག་བརྗོད་མོད་ཀྱི། །ཞེས་པ་སྒྲུབ་པ་གཙོ་ཆེ་བ་རྣམས་ལ་
སྦྱར་རུང་བའི་ཕྱིར། དེ་ཐམས་ཅད་ལ་སྦྱར་དགོས་ཀྱང་མེད་དགག་རྣམས་ལ་མི་སྦྱོར་ཞེས་དམ་བཅས་
ནའང་བསྒུལ་དཀའ་སྟེ། ཐམས་ཅད་འདུས་ནས་མཉན་པ་ལ། །བ་ལང་མེད་ཀྱང་སྐྱོན་མ་ཡིན། །ཞེས་
པའི་རིགས་པའི་འགྲོས་ཀྱང་ཡོད་པའི་ཕྱིར། གཞན་དུ་ན། ལྷ་དབང་བློས་འགྲེལ་བ་ལས། གང་གི་ཕྱིར་
སྤྱི་ཡིན་པ་དེ་ཉིད་ཀྱི་ཕྱིར། དངོས་པོ་མ་ཡིན་ནོ་ཞེས་བཤད་པས། སྤྱི་ཡིན་ན་དངོས་པོ་མ་ཡིན་པའི་ཁྱབ་
པ་ཁས་ལོངས་ཤིག གཞན་དག་སྒྲས་འཕེན་པ་དང་བརྗོད་པ་ལ་ཁྱད་པར་ཆེ་སྐད་དོ། །
༢༠༥/༠/༣ དེ་སྒྲུབ་ཀྱི་རྗེས་སུ་དཔག་བྱའི་ཆོས་ཅན་ལ་ཞེས་སྐྱོན་མེད་མ་སྦྱོར་བ་གནད་ཆེ་སྟེ།
ཕྱོགས་ཆོས་ཡིན་ན། རྟགས་སྦྱོར་རྣམ་དག་ཡོད་པས་མ་ཁྱབ་པས་སོ། ། །
༢༡༠/༣/༦ དེ་སློབ་དཔོན་འཕགས་པས་ཀྱང་ཕྱོགས་སྔར་བླངས་པའི་ཕྱིར། ཞེས་པའི་དོན་ནི།
རྐང་མིག་གི་མདོ་ལ་ལེའུ་དྲུག་ཡོད་པའི་ལེའུ་དང་བོར་རྟོག་གེ་ཚིག་དོན་བཅུ་དྲུག་བསྟན་ཀྱང་། དེ་ཀླུ་སྒྲུབ་
ཀྱིས་ཞིབ་མོ་རྣམ་འཐོག་ཏུ་བཀག་ཡོད་པ་དང་། ལེའུ་ལྔ་བའི་འདོད་ཚུལ་ཡང་གཞུང་གཞན་དུ་བཀག་ཅེས་
-- 59 --



རྣམ་འགྲེལ་མཐའ་དཔྱོད་ཀྱི་མཆན་འགྲེལ། – –
པའི་དོན་ནོ། །རྐང་མིག་མདོའི་ལེའུ་གཉིས་པ་དང་གསུམ་པ། བཞི་བ་བཅས་སུ་སློབ་དཔོན་ཀླུ་སྒྲུབ་ཀྱང་
ཕྱོགས་སྔར་བླངས་འདུག་པས་དེ་དག་དུས་གཅིག་ཏུ་བརྩམས་པ་མིན་པ་དང་། རྐང་མིག་བྱོན་དུས་ནི་
སྤྱི་ལོ་ལྔ་བཅུ་བ་ནས་བརྒྱ་ལྔ་བཅུ་བའི་ཡར་མར་ཡིན་ཞིང་རྐང་མིག་གི་མདོ་ཡོངས་རྫོགས་ཕྱོགས་བསྡུ་བྱས་
པའི་དུས་ནི། སྤྱི་ལོ་ཉིས་བརྒྱ་ལྔ་བཅུ་ནས་སུམ་བརྒྱ་ལྔ་བཅུ་བའི་བར་གླགས་ཡིན་དགོས་པར་ད་ལྟའི་
མཁས་པ་རྣམས་ཀྱིས་བཤད་དོ། །
༢༡༣/༣/༢ ལྗོན་ཤིང་ཐམས་ཅད་ཀྱི་ལོ་མ་མཚན་མོ་མི་ཉལ་བའི་ཕྱིར། ཞེས་པ། རིགས་རྒྱན་
ལས། བྱས་པ་ཙམ་སྒྲ་མི་རྟག་པར་སྒྲུབ་པའི་རྟགས་ཡང་དག་ཏུ་སྒྲུབ་ནུས་ལ། ཤིང་ཙམ་མཚན་མོ་ལོ་མ་
ཁུམས་ནས་ཉལ་བར་སྒྲུབ་མི་ནུས་པའི་ཕྱིར་རོ། །ཞེས་པའི་རྒྱུ་མཚན་གྱིས་ཡིན་ནོ། །
༢༡༦/༣/༢ རྩོལ་བྱུང་མི་རྟག་པ་ལ་ཡོད་པ་ཁོ་ན་མ་ཡིན་པའི་ཕྱིར། ཞེས་སོགས་ཀྱི་དོན་ཡང་།
མི་རྟག་པ་ལ་རྩོལ་བྱུང་ཡིན་མིན་གཉིས་ཡོད་པས་དེ་རང་ལྡོག་ནས་རྩོལ་བྱུང་མ་ཡིན་། དེའི་རྒྱུ་མཚན་
གྱིས་རྩོལ་བྱུང་མི་རྟག་པ་ཁོ་ན་ལ་ཡོད་པ་ཉིད་མ་ཡིན་ཟེར་དགོས་ཏེ། ཡིན་འགོད་ཡིན་པའི་ཕྱིར་རོ། །ཁོ་
གླ་བར་བརྗོད་ན་ དངོས་པོ་ཤེས་བྱ་ལ་ཡོད་པ་ཉིད་མ་ཡིན་ཀྱང་
། རྟག་པ་ཤེས་བྱ་ལ་ཡོད་པ་ཉིད་ཡིན་
ནོ། །འོན་ཀྱང། མཐའ་དཔྱོད་འདིའི་ཤོག་གྲངས་བརྒྱ་རེ་བཞི་བའི་ཉིན་ཐིག་དང་བོ་དང་གཉིས་པར་
འབྱུང་བའི་གསུང་ཟིན་དེ་རེ་ཞིག་དྲང་དོན་དུ་བཀྲལ་བར་བྱ་སྟེ་ གསུང་གཞན་དང་མི་མཐུན་ཚུལ་སྔར་
ཡང་བཤད་ཟིན་ལ། སྐབས་འདིར་ཡང་མི་མཐུན་པའི་ཕྱིར་རོ། ། ཁྱབ་སྟེ། རྗེ་ཐམས་ཅད་མཁྱེན་པའི་
ལེགས་གསུང་ལས། དེ་ལྟར་ལུགས་གཉིས་ཀ་འཐད་པ་ནི་མི་རིགས་ཏེ། ནས། གཅིག་བུའི་སྟེང་དུ་མི་
མཐུན་པ་གཉིས་དམ་བཅས་པའི་ཕྱིར་རོ། །ཞེས་གསུངས་པའི་ཕྱིར། དེས་ན་ལུང་གི་དོན། ཡིག་རྙིང་གི་
བཞེད་ཚུལ་ཡིན་ནམ་སྙམ་སྟེ། མཐའ་དཔྱོད་འདིའི་གཞི་འདིངས་ས་ཡིག་རྙིང་ཡིན་པ། ཉིས་བརྒྱ་གོ་
-
60
ས་



ལེའུ་དང་པོའི་མཆན།
བདུན་པའི་ཉིན་ཐིག་ལྔ་བར། འདི་ཡིག་རྙིང་འདིས་ཀྱང་གཞན་གྱི་དགག་རྟོག་ལ་འགལ་བ་བསྟན་པ་ལས་
རང་ལུགས་མ་བཞག་པས་སྔར་བཤད་པ་ལྟར་རོ། །ཞེས་པ་འདི་སྒྲའི་ནུས་པ་དང་
། ཉིས་བརྒྱ་གོ་ལྔ་བའི་
རྒྱབ་ཐིག་དང་བོར། ཡིག་རྙིང་ལྟར་བྱས་ཡོད་དོ། །ཞེས་དང་། བརྒྱ་བདུན་ཅུ་བའི་རྒྱབ་ཐིག་ལྔ་བར།
སྡེ་བདུན་རྒྱན་དང་ཡིག་རྙིང་སོགས་ལས་ཤེས་པར་བྱའོ། །ཞེས་སོགས་ཀྱིས་འགྲུབ་པས། འདི་ཡང་དེའི་
བཞེད་ཚུལ་ཡིན་པ་མཐའ་གཞན་ཁེགས་པའི་རིགས་པས་འགྲུབ་སྙམ་སྟེ། ཀུན་མཁྱེན་ཆེན་པོ་དེ་ཉིད་ཀྱི་
དགོངས་པར་སོང་མེད་ན། ནོངས་པ་ལ་ནོངས་པར་མཐོང་ལགས་པས་བདག་ལ་སྒྲིབ་པར་མི་འགྱུར་བར་
གསོལ་བ་འདེབས་སོ། ། དེས་ན་
: རྗེས་ཁྱབ་ཀྱི་མཚན་ཉིད་ཀྱི་ཟུར་ལ་མི་ལྡན་རྣམ་གཅོད་སྦྱར་མི་རུང་
བའི་རྒྱུ་མཚན་ནི། མཚོན་བྱ་དེ་ཡིན་ན། མི་ལྡན་རྣམ་གཅོད་སྦྱར་བའི་མཚན་ཉིད་དེ་ཡིན་པས་མ་ཁྱབ་
པས་ཡིན་གྱི། སྤྱིར་དེ་གཉིས་རྗོད་པ་གཅིག་ལ་སྦྱར་མི་རུང་བའི་རྒྱུ་མཚན་གྱིས་མ་ཡིན་པས། ཤེས་པ་ཁོ་ན་
གསལ་རིག་ཁོ་ན་ཡིན་ཞེས་པ་འདིས་སྤྱིར་དེ་གཉིས་ཀ་ལ་སྦྱར་བ་ཞིག་ཡོད་པ་འགྲུབ་ཀྱི། རྗེས་ཁྱབ་ཀྱི་
མཚན་ཉིད་ལ་དེ་གཉིས་ཀ་སྦྱར་རུང་བའི་རྒྱུ་མཚན་ཅི་ཡང་མི་སྟོན་ནོ ། །
༢༢༥/༥/༦ དེར་ཐལ། སྐབས་འདིར་དེ་ལྟར་ཚད་མས་ངེས་པའི་ཞེས་པའི་སྐབས་སྒྲ་བྱས་
རྟགས་ལ་བསྙེགས་དགོས་
༢༢༦/༠/༡ ཁྱོད་དེ་སྒྲུབ་ཀྱི་མི་མཐུན་ཕྱོགས་ཡིན་པའི་ཕྱིར་ན་མ་ཁྱབ། ཅེས་པ་རྟོག་གེའི་
དབང་བོ་ཞིག་གི་འདོད་པ་ཡིན་པར་གསུངས་ལ། རང་ལུགས་ཀྱི་ལན་སྨྲ་དབང་གཞན་དག་དང་མཚུངས་
སྟེ། མཐའ་དཔྱོད་ལས། སྨྲ་དབང་གཞན་དག་ཅེས་པ་ནས། ཟེར་བ་ལེགས། ཞེས་གསུངས་པའི་ཕྱིར་
བྱས་པའི་བྱེ་བྲག་ཆོས་ཅན། ཆོས་དེ་ལ་ཁྱོད་མི་སྲིད་ན། ཁྱོད་དེ་ལ་མེད་པས་ཁྱབ་པར་ཐལ། ཁྱོད་མ་ཡིན་
པ་གང་ཞིག གཞི་གྲུབ་ན་ཁྱོད་མ་ཡིན་པའི་མཁྱབ་པའི་ཆོས་ཡིན་པའི་ཕྱིར། འདི་འདྲ་གོ་རྒྱུ་མེད་པ་ཞིག་
- 6]
མ



རྣམ་འགྲེལ་མཐའ་དཔྱོད་ཀྱི་མཆན་འགྲེལ། -
ཏུ་བསམ་མི་རུང་སྟེ། གཞན་དུ་ན། རིགས་རྒྱན་ལས། སྒྲ་མི་རྟག་པར་རྟོགས་པའི་རྗེས་དཔག་ཆོས་ཅན།
རྗེས་དཔག་ཚད་མ་ཡིན་ཏེ། ཁྱོད་ཚད་མ་ཡིན་ཞིང་། ཁྱོད་ཡིན་ཡོད་པ་གང་ཞིག ཁྱོད་ཡིན་དུ་གྱུར་བའི་
མངོན་སུམ་མེད་པའི་ཕྱིར་: ཞེས་ཁྱབ་པ་བཅད་པ་དང་། ཀུན་མཁྱེན་ཆེན་པོའི་ལེའུ་གསུམ་པའི་མཐའ་
དཔྱོད་ལས། འདོད་ལ། རྣམ་པ་གཅིག་ཏུ་མ་ཁྱབ་སྟེ། ཚད་མ་གཅིག་ཏུ་གྱུར་བའི་ཚད་མ་ཆོས་ཅན།
དེར་ཐལ། དེའི་ཕྱིར། འཁོར་གསུམ་ཁས། ཞེས་པ་འདི་དག་ཀྱང་ཁྱོད་ལྟར་ན་ཁ་གཅོད་ཐབས་ཙམ་
ཞིག་ཡིན་པར་ཐལ་ལོ། །དེས་ན། ཁ་གཅོད་ཐབས་དངོས་ནི། ཁྱབ་ཀྱི་ལན་མ་ཡིན་པའི་རྣམ་པ་གཅིག་
ཏུ་མ་ཁྱབ་ཅེས་ལན་ལུང་མ་བསྟན་ཞིག་འདུག་པ་དེ་ཡིན་ནོ། །རང་ལུགས་ལ་རྣམ་པ་གཅིག་ཏུ་མ་ཁྱབ་
ཅེས་པའི་ལན་གང་ལ་འདེབས་ཤེ་ན། རྟགས་དེ་ཡིན་ན། གསལ་བའམ་ཆོས་དེ་ཡིན་པའི་མ་ཁྱབ་ཅིང་།
འདོད་ལན་ཐེབས་པའི་ཐལ་སྦྱོར་རྣམས་ལ་འདེབས་དགོས་སོ། །
༢༢༧/ན/༦ ཚད་མ་གསུམ་དགོས་ཀྱང་དེ་ལས་མང་མི་དགོས་ཏེ། ཞེས་པ་འདི་དང་མཐུན་
པར་རྣམ་བཤད་ཀྱི་འབྲེལ་བ་སྟོན་པའི་གདུལ་བྱ་ངེས་གཟུང་གི་ཐད་དུ། དེ་གསུམ་ཚང་ན་ཁྱབ་པ་རྫོགས་
པར་གོ་བས་དེའི་ཡན་ལག་ཏུ་བསྟན་པ་ཡིན་ནོ། །ཞེས་གསུངས་པས་དེ་གསུམ་ཚང་ན་རྗེས་ཁྱབ་གྲུབ་མི་
ད་གོས་པར་འདོད་པའང་གཞུང་གི་དགོངས་པ་མིན་ནོ། །སྒྲ་མི་རྟག་པར་སྒྲུབ་པའི་ཚད་མ་གསུམ་མ་ཚང་
བས། སྒྲ་མི་རྟག་པར་སྒྲུབ་པའི་རྗེས་ཁྱབ་མ་གྲུབ་ལག དེའི་རྒྱུ་མཚན་ཡང་རྗེས་ཁྱབ་མ་ཡིན་པ་ལ་ཐུག་
གོ ། །
༢༢༧/བ/༥ བྱས་པ་རང་གྲུབ་ཙམ་ནས་འཇིག་ངེས་སུ་རྟོགས་པའི་རྗེས་དཔག་གཅིག་གིས་ཀྱང་
དེ་གྲུབ་པའི་ཕྱིར། ཞེས་པའི་དོན་ནི། བྱས་པ་རང་གྲུབ་ཙམ་ནས་འཇིག་ངེས་སུ་རྟོགས་པའི་རྗེས་དཔག་
གིས་བྱས་པ་དང་རྟག་པའི་གཞི་མཐུན་མེད་པར་ཤུགས་ལ་རྟོགས་པ་དང་། རྟག་མི་རྟག་དངོས་འགལ་དུ་
- 62 –



ལེའུ་དང་པོའི་མཆན།
རྟོགས་པའི་ངེས་ཤེས་ཤུགས་ཀྱིས་འདྲེན་པའི་དོན་ནོ། །མཐའ་དཔྱོད་དུ་རྗེས་ཁྱབ་འགྲུབ་པ་ལ་སྤྱིར་ཚད་
མ་གསུམ་ཚང་དགོས་མི་དགོས་དཔྱད་སྐབས་རྟགས་ཀྱི་མཚན་གཞི་ངེས་པའི་ཚད་མ་འདྲེན་ལ། འོག་ཏུ་
སྔོན་དུ་འགྲོ་མི་དགོས་པར་བཤད་སྐབས་ཕྱོགས་ཆོས་ངེས་པའི་ཚད་མ་དང་། རྟགས་ཀྱི་མཚན་གཞི་ངེས་
པའི་ཚད་མ་གདམ་ངར་བྱས་ཏེ་དྲངས་པ་རྟགས་ཡང་དག་དང་ལྟར་སྣང་གང་གི་དབང་དུ་བྱས་ཀྱང་།
ཚད་མ་སྔ་མ་སྔོན་དུ་སོང་བས་མ་ཁྱབ་པ་གོ་བའི་ཆེད་ཡིན་ནོ། །རྗེས་ཁྱབ་ངེས་པ་སྔོན་དུ་འགྲོ་བས་མ་ཁྱབ་
པའི་ཚད་མ་ལ། ཕྱོགས་ཆོས་ངེས་པའི་ཚད་མ་འཇོག་དགོས་ཀྱི་ རྟགས་དང་དགག་བྱའི་ཆོས་ཀྱི་གཞི་
མཐུན་འགོག་པའི་ཚད་མ་བཞག་ན། སྔོན་དུ་མ་སོང་བས་ཁྱབ་སྟེ་ཞེས་དགག་དགོས་པར་ཐལ་བའི་ཕྱིར་
རོ། །རྣམ་པ་གཅིག་ཏུ་ན། རྟགས་དང་དགག་བྱའི་ཆོས་ཀྱི་གཞི་མཐུན་འགོག་པ་རྟོགས་དཀའ་བར་
གསུངས་པ་དང་
། གུང་ཐང་འཇམ་པའི་དབྱངས་ཀྱིས་འདི་སྔོན་དུ་སོང་བ་མི་སྲིད་པར་གསུངས་པ་ནི།
སྦྱོར་བ་ཐམས་ཅད་ལ་མ་ཡིན་ཏེ། རྣམ་བཤད་སྙིང་བོའི་རྒྱན་ལས། དེའི་ཁྱབ་པ་སྒྲུབ་པ་ལ་ཚད་མ་གསུམ་
དགོས་ཀྱང་རྟགས་དང་དགག་བྱའི་ཆོས་ཀྱི་གཞི་མཐུན་འགོག་པ་རྟོགས་དཀའ་བས་ཞེས་གསུངས་པའི་
ཕྱིར། ཁྱབ་སྟེ། དེའི་རྟགས་དང་དགག་བྱའི་ཆོས་ཀྱི་གཞི་མཐུན་འགོག་པ་རྟོགས་དཀའ་བས་ཞེས་བཤད་
དགོས་པའི་ཕྱིར་རོ། །རྗེསཁྱབ་ངེས་པའི་སྔོན་དུ་ཚད་མ་གསུམ་འགྲོ་དགོས་པར་པཎ་ཆེན་བསོད་ནམས་
གྲགས་པ་དང། རྗེ་བཙུན་ཆོས་ཀྱི་རྒྱལ་མཚན་རྣམ་གཉིས་ཀྱིས་ཞལ་གྱིས་བཞེས་ཀྱང་། རྟགས་མཐུན་
ཕྱོགས་ཁོ་ན་ལ་ཡོད་པར་ངེས་པའི་སྔོན་དུ་ཚད་མ་གསུམ་འགྲོ་དགོས་པར་མི་བཞེད་དེ། དང་བོས་མི་
བཞེད་པ་གང་ཞིག གཉིས་པས་ཀྱང་མི་བཞེད་པའི་ཕྱིར། དང་བོ་གྲུབ་སྟེ། རྣམ་འགྲེལ་དགོངས་པ་རབ་
གསལ་ལས། གསུམ་པ་རྗེས་ཁྱབ་སྒྲུབ་པ་ལ་ཚད་མ་དུ་དགོས་དཔྱད་པ་ལ་གཞན་ལུགས་དགག་པ་དང་།
རང་ལུགས་བཞག་པ་གཉིས་ལས། དང་བོ་ནི། རྣམ་བཤད་ཀྱི་གསུང་ཟིན་ཙམ་ལ་བརྟེན་ནས་ཁ་ཅིག་
- 63 --



རྣམ་འགྲེལ་མཐའ་དཔྱོད་ཀྱི་མཆན་འགྲེལ། -
བྱས་པ་མི་རྟག་པ་ཁོ་ན་ལ་འཇུག་པར་ཚད་མས་ངེས་པ་ལ་ཚད་མ་གསུམ་སྔོན་དུ་འགྲོ་དགོས་ཏེ། རྟག་མི་
རྟག་དངོས་འགལ་དུ་ངེས་བྱེད་ཀྱི་ཚད་མ། བྱས་པ་ངེས་བྱེད་ཀྱི་ཚད་མ། རྟག་པ་ལ་བྱས་པ་འགོག་བྱེད་ཀྱི་
ཚད་མ་གསུམ་སྔོན་དུ་འགྲོ་དགོས་པའི་ཕྱིར་ཟེར། འོ་ན་ཞེས་འདོད་ཚུལ་དེ་བཀག་འདུག་པའི་ཕྱིར།
གཉིས་པ་གྲུབ་སྟེ། རྗེ་བཙུན་པའི་རྣམ་འགྲེལ་ལེའུ་དང་པོའི་མཐའ་དཔྱོད་ལས། ཁ་ཅིག བྱས་པ་མི་རྟག་
པ་ཁོ་ན་ལ་ཡོད་པར་ཚད་མས་ངེས་པ་ལ། རྟག་མི་རྟག་དངོས་འགལ་དུ་ངེས་པའི་ཚད་མ་དང་། བྱས་པ་
ངེས་བྱེད་ཀྱི་ཚད་མ། བྱས་པ་ལ་རྟག་པ་འགོག་བྱེད་ཀྱི་ཚད་མ་གསུམ་སྔོན་དུ་འགྲོ་དགོས་ཟེར་ན། མི་
འཐད་དེ། ཞེས་གསུངས་པའི་ཕྱིར། །
༢༣༣/༠/༡ སྒྲ་རྟོག་གཉིས་རང་ཡུལ་ལ་ཞེས་སོག་ས་གསུངས་པའང་རྣམ་བཤད་ཀྱི་དགོངས་པ་
ཡིན་ཏེ་ རྣམ་བཤད་ལས་ཚད་མའི་འཇུག་ཚུལ་དང་། སྒྲའི་བརྗོད་ཚུལ་མི་འདྲ་སྟེ། སྒྲས་ནི་བྱས་པ་
དངོས་སུ་བརྗོད་ནས་རྟག་པ་ལ་དེ་མེད་པར་བརྗོད་པ་ཉིད་ཀྱིས་དེ་ཉིད་རྟག་པ་ལ་མེད་པར་གོ་བར་བྱེད་
དོ། །ཞེས་གསུང་ས་པའི་ཕྱིར།
༡༣༥/༥/༦ ཕྱི་རྒོལ་དེས་སྔར་སྒྲ་རྟག་པར་སྒྲོ་འདོགས་ཀྱང་ད་ལྟ་རྟག་པར་སྒྲོ་འདོགས་མི་བྱེད་
པ་དེ་ངེས་ཤེས་ཀྱིས་སྒྲོ་འདོགས་བསལ་བའི་དོན་ཡིན་པའི་ཕྱིར། ཞེས་གསུངས་པས། འོག་ཏུ་བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་ཡང་དག་གིས་སྒྲ་ལ་རྟག་འཛིན་གྱི་སྒྲོ་འདོགས་ཆོད་པར་
གསུངས་པའི་རྒྱུ་མཚན་ཡང་འདི་ཡིན་ཞིང་། དབུ་མའི་མཐའ་དཔྱོད་ལས་ཀྱང་བློ་དེའི་ཞེན་ཡུལ་སུན་ཕྱུང་
ན། བློ་དེའི་ཞེན་ཡུལ་མེད་པར་རྟོགས་མི་དགོས་པར་གསུངས་སོ། །འོན་ཀྱང་ཐེ་ཚོམ་གྱི་སྒྲོ་འདོགས་མ་
ཆོད་དོ། །
-
64
ག་



—ལེའུ་དང་པོའི་མཚོན།
ལུང་འགལ་སོགས་ཀྱི་མཆན།
༢༣༩/བ/༣ གྲྭ་ཆུང་བ་ནི། རྒྱལ་ཚབ་རྗེའི་སློབ་མ་དང། རྭ་བ་སྟོད་པ་བ་ཡིན་ཞིང། རྣམ་
འགྲེལ་གྱི་རྣམ་བཤད་ཉི་མའི་འོད་ཟེར་མཛད་དོ། །
༢༤༡/བ/༥ རྟགས་གཉིས་པ་གྲུབ་སྟེ། ཞེས་པ་མ་དག་གསུམ་པ་ཟེར་དགོས་སོ། །སྤྱི་གཙོ་
བོའི་ཁྱད་པར་ལྔ་ནི། རྟག་པ། གཅིག་བུ། ཁྱབ་པ། རང་བཞིན་ཡིན་པ། རྣམ་འགྱུར་མིན་པ་བཅས་
ཡིན་པར་ཊིཀ་ཆེན་ལས་གསུངས། །
༢༤༩/༠/༡ གང་ཟག་དེས་རིམ་པ་དེ་ལྟར་བྱས་ནས་ཞེས་སོགས་ཀྱི་དོན་ལ། རྗེས་དཔག་དང་
རྟགས་ཅན་རྗེས་དཔག་དོན་མི་འདྲ་བར་བཤད་པ་དག་རྩ་བ་དང་འགལ་ཏེ། ལེའུ་གསུམ་པ་ལས། ཅིས་
གྲུབ་གང་ཕྱིར་དེ་ལ་ནི། །མངོན་སུམ་མ་ཡིན་རྟགས་ཅན་མིན། །ཞེས་གསུངས་པའི་ཕྱིར། ཁྱབ་སྟེ།
ཚད་མས་མ་གྲུབ་སྟེ་མངོན་སུམ་གྱིས་མ་གྲུབ་པ་གང་ཞིག རྟགས་ཅན་རྗེས་དཔག་གིས་ཀྱང་མ་གྲུབ་པའི་
ཕྱིར། ཞེས་པའི་དོན་ཡིན་ཡིན་པ་གང་ཞིག། ཊ་ལྟར་ན་ཁྱབ་པ་མེད་པའི་ཕྱིར་ཏེ། རྗེས་དཔག་གི་ཚད་མ་
ཡིན་ན་རྟགས་ཅན་རྗེས་དཔག་ཡིན་པས་མ་ཁྱབ་པའི་ཕྱིར། རྟགས་ཁས། སྐབས་འདི་དག་ལ་བཤད་
པར་བྱ་བ་ཅུང་ཟད་ཡོད་ཀྱང་བདག་གིས་བྱས་པའི་ཉན་བྱའི་རྣམ་གཞག་ཏུ་སྤྲོས་ཟིན་པས་འདིར་མི་
སྤྲོའོ། །
༢༥༠/༠/༦ དེ་ལྟར་རིགས་འདྲའི་རྒྱུན་ལ་འཁྲུལ་ནས་ཞེས་སོགས་ཀྱི་དོན་ལ། སྒྲ་ལ་རིགས་
འདྲའི་རྒྱུན་མེད་ཚུལ་ནི། སྒྲ་སྐད་ཅིག་རེ་རེ་བཞིན་དུ་མགྲིན་པའམ་དྲིལ་བུ་སོགས་ལས་སྐྱེ་ག རང་གི་
རིགས་འདྲ་སྐད་ཅིག་སྔ་མ་ལས་མི་སྐྱེ་བའི་རྒྱུ་མཚན་གྱིས་ཡིན་ནོ། །
- 65 -



རྣམ་འགྲེལ་མཐའ་དཔྱོད་ཀྱི་མཆན་འགྲེལ།
༢༦༢/བ/༣ བྱས་པའི་འབྲས་བུར་གྱུར་བའི་ཞེས་སོགས་ལ་ཡིག་ནོར་སྣང་བས། གཟུགས་རུང་
ཞེས་པའི་ཚབ་ཏུ་སྐད་ཅིག་མ་དང་། གཟུགས་ཞེས་པའི་ཚབ་ཏུ་མི་རྟག་པ་འཇོག་དགོས་པ། རྟགས་ལ་
བྱས་པའི་འབྲས་བུ་གྱུར་བ་དང་། ཐ་སྙད་འབའ་ཞིག་སྒྲུབ་ཅེས་པས་ཤེས་ཤིང་། གཞན་དུའང་དེ་བཞིན་
དུ་འབྱུང་བའི་ཕྱིར་རོ། །
འབྲེལ་བ་ངེས་བྱེད་ཀྱི་ཚད་མ་རྒྱས་པར་བཤད་པའི་མཆན།
༢༦༤༥/༤ བྱམས་པ་ཆོས་མཆོག་ནི། དྭགས་པོ་གྲྭ་ཚང་གི་ཡིན་ཞིང་
། རྣམ་འགྲེལ་མཐའ་
དཔྱོད་ནོར་བུའི་ཕྲེང་བ་མཛད་དོ། །
༢༦༤/༥/༦ བཞི་བརྒྱ་བ་ལས། ལེགས་བཤད་ཅེས་སོགས་འདི་རབ་བྱེད་བཅུ་གཉིས་པའི་
མཇུག་ཏུ་ཡོད་ལ། དེང་སང་གི་དཔར་ན་ལེགས་བཤད་ཅེས་པའི་ཚབ་ཏུ་རིགས་པའི་ཞེས་ཡོད་དོ། །
༢༦༤/བ/༢ དངོས་སུམ་རྟོགས་པར་ཐལ། ཞེས་པའི་དགག་སྒྲ་ལྷག་སྐྱོན་ཡིན་ནོ། །
༢༦༧/ན༼ ༡ སྤྱི་ལྡོག་དང་གཞི་ལྡོག་ཕྱེ་ནས་ལན་བྱེད། ཅེས་པའི་མི་རྟག་པ་སྤྱི་ལྡོག་ལ་བསམ་ན་
རྟགས་མ་གྲུབ་སྟེ། འབྲས་བུ་ཁེགས་ན་རྒྱུ་ལེགས་མི་དགོས་པའི་ཕྱིར་ཏེ། སྐབས་འདིར་རྒྱུ་འབྲས་བུ་ལ་མི་
ལྟོས་པའི་ཕྱིར་རོ། །སྤྱི་ལྡོག་དབང་དུ་རྟགས་མ་གྲུབ་སྟེ། ཞེས་པའང་མི་རྟག་པའི་རྒྱུ་དེ་ཉིད། མི་ལྡོག་པ་
སྤྱི་ལྡོག་དེ་མ་ཡིན་ཏེ། དེ་རང་དུས་སུ་མ་གྲུབ་པའི་ཕྱིར་ཞེས་པའོ། །རྒྱུ་ཤུག་ཅེས་པ་ཅོལ་རིའམ་ཚོལ་ལི་
ཞེས་ཡུལ་སྐད་ལ་གྲགས་པའི་ཤིང་འབྲས་དམར་པོ་ཞིག་འདུག་པ་འདི་ཡིན་ནོ། །ཡུལ་སྐད་མི་འདྲ་བའི་རྒྱུ་
མཚན་ཡང་། སྒྲ་མདོ་ལས། རི་ལི་དག་ཕན་ཚུན་མཚུངས་པའི་ཡི་གེ་ཡང་ནའོ། །ཞེས་པ་ལྟར་རོ། །
༢༦༧/བ/༦ ཁྱོད་མི་རྟག་པ་དང་འབྲེལ་པ་ཡིན་པའི་མཚན་ཉིད། ཅེས་གསུང་པ་ཞིབ་ཏུ་གོ་
- 66 -



ལེའུ་དང་པོའི་མཆན།
དགོས་ཏེ། ཁྱོད་མི་རྟག་པ་དང་འབྲེལ་བ་ལ་མཚན་ཉིད་འདི་ཚང་མི་དགོས་པའི་ཕྱིར། དེར་ཐལ། རྒྱལ་
ཚབ་ཐམས་ཅད་མཁྱེན་པའི་འགལ་འབྲེལ་གྱི་རྣམ་བཞག་དང་། འབྲེལ་བ་བརྟག་པའི་རྣམ་བཤད་གཉིས་
ཀར། དེ་ལ་དེ་བྱུང་དུ་འབྲེལ་བ་ལ་དེ་ལས་བྱུང་བ་ངེས་པར་མི་དགོས་ཏེ། དངོས་འབྲས་མ་དམིགས་པའི་
རྟོགས་ཀྱི་དགག་བྱའི་ཆོས་རྟགས་ལོག་ལ་འབྲེལ་བར་ཚད་མ་རྣམ་ངེས་སུ་བསྒྲུབས་ཟིན་པའི་ཕྱིར་རོ། །
ཞེས་གསུངས་པའི་ཕྱིར། འབྲེལ་བ་གཉིས་ལས་མེད་པ་དང་། དེ་བྱུང་ངམ་རྟེན་བྱུང་འབྲེལ་ལ་དེ་དང་རྟེན་
བྱུང་འབྲེལ་དང་དེ་ལ་རྟེན་བྱུང་འབྲེལ་གཉིས་ཡོད་དོ། །པཎ་ཆེན་བསོད་གྲགས་པའི་རྗེས་འབྲང་ཁ་ཅིག་
གིས། དངོས་འབྲས་མ་དམིགས་པའི་ཆོས་ལོག་རྟགས་ལོག་དང་སྤྱིར་འབྲེལ་ཡང་། འབྲེལ་བ་གཉིས་པོ་
གང་ཡང་མ་ཡིན་པར་བཞེད་པ་དང་། དུ་བའི་དངོས་རྒྱུ་དུ་བ་དང་དེ་བྱུང་འབྲེལ་དུ་བཞེད་པ་སོགས་སྣ་
ཚོགས་ཡོད་ཀྱང་
། མདོ་སྔགས་རབ་འབྱམས་སྨྲ་བ་པཎ་ཆེན་བསོད་ནམས་གྲགས་པའི་དགོངས་པ་མ་ཡིན་
ཏེ། དཀའ་འགྲེལ་དགོངས་རབ་གསལ་གྱི་རང་བཞིན་གྱི་རྟགས་གྱི་འབྲེལ་བ་ངེས་བྱེད་ཀྱི་ཚད་མ་འཆད་
པའི་ཐད་དུ། མི་རྟག་པའི་རྒྱུ་མི་རྟག་པ་དང་འབྲེལ་བར་ཐལ་བའི་སྐྱོན་ཡོད་པའི་ཕྱིར། ཞེས་གསུངས་པའི་
ཕྱིར། དེས་ན་པཎ་ཆེན་གྱི་དགོངས་པའང་གོང་ལྟར་ཡིན་པས་རྗེས་འབྲང་དག་གིས་ཕ་ངོ་བུས་ཟིན་པ་རེ་
གལ་ཚེའོ། །དེའི་དངོས་རྒྱུ་ཡིན་ཙམ་གྱི་དེ་དང་ཡོད་མེད་མཚུངས་པར་སྒྲུབ་མི་ནུས་པར་བཤད་པའང་
དཀའ་སྟེ། རྣམ་ངེས་དར་ཊིཀ་ལས། འབྲས་བུ་མེ་མངོན་སུམ་དུ་གྱུར་བ་མ་ཡིན་པའི་གཞི་ལ་ནི་མེའི་
དངོས་རྒྱུ་དངོས་པོ་མངོན་སུམ་གྱིས་རྟོགས་པ་མེད་པའི་ཕྱིར། ཞེས་མ་དམིགས་པའི་ཐད་དུ་གསུངས་པ་
དང་འགལ་བར་མ་ཟད། རྫུན་ཤྲཱིའི་རྒྱུ་རྟགས་ཡང་དག་འདོད་པ་འགོག་ཚུལ་དང་ཡང་མི་འགྲིག་པའི་ཕྱིར་
སྙམ་སྟེ་དཔྱད། འོན་ཀྱང་། སྡེ་བདུན་གྱི་གསུང་ཟིན་ཙམ་ལ་རྐྱེན་གསུམ་གང་རུང་ལ་དེའི་དངོས་རྒྱུ་
དགོས་པ་འབྱུང་ངོ་། །
- 67 -



རྣམ་འགྲེལ་མཐའ་དཔྱོད་ཀྱི་མཆན་འགྲེལ།
དགག་རྟགས་ཀྱི་འབྲེལ་བ་ངེས་བྱེད་རྒྱས་པར་བཤད་པའི་མཆན།
༢༧༡/༥/༦ ཆ་གཙང་དན་གསུམ་སོགས། །ཞེས་པའི་སློབ་དཔོན་ཆ་བས་རྣམ་ངེས་ཀྱི་འགྲེལ་
བ་སོགས་བརྩམས། དན་འབག་སྨྲ་སེང་གིས་ཚད་མའི་བསྡུས་པ་ཞེས་མཛད་དོ། །
༢༧༡/༠/༥ ཡོད་པ་དག་ནི་འགོག་པ་དང་། ཞེས་སོགས་འདི་ནི། དབྱིག་གཉེན་གྱིས་མཛད་
པའི་རྟེན་འབྲེལ་མདོ་འགྲེལ་གྱི་ཡིན་ཞིང་། དེ་ལས་རྣམ་ཤེས་ཚོགས་བརྒྱད་སོགས་ཀྱང་བཤད་པས་རྩ་བའི་
མདོ་ཡང་ཐེག་པ་ཐུན་མོང་གི་མདོ་ཡིན་པར་ཀུན་མཁྱེན་བུ་སྟོན་གྱིས་གསུངས་སོ། །ལྡོག་པ་བསྡུས་པ་འདི་
ནི། སློབ་དཔོན་ན་ཝི་དྷ་རྨས་མཛད་པ་ཡིན་ནོ། །
༢༧༥/༣/༡ ངཎ་ཊི་ཏ་དཔལ་འཛིན་གྱི་མངོན་བརྗོད་ལས། ཞེས་པ་མངོན་བརྗོད་སྣ་ཚོགས་
གསལ་བ་ཞེས་པ་དེའོ། །
༢༨༠/༣/༥ དེ་ལྟར་རྟགས་ཀྱི་ཞེས་སོགས་ཀྱི་དོན་ནི། རྟགས་ཀྱིས་དགག་རྒྱུ་མེད་པར་ཐལ་
བའི་སྐྱོན་འབྱུང་བའི་ཕྱིར་རོ། །ཞེས་པའོ། །
༢༨༣/༠/༢ མབྱས་ཞེས་པའི་ཚིག་གཅིག་ཀྱང་ཞེས་སོགས་འདིས། མི་རྟག་པ་ཞེས་པའི་སྒྲ་
རྟགས་རིགས་མཐའ་དཔྱོད་དུ། གཞན་པ་སྟོན་པའི་དགག་སྒྲར་གསུངས་པ་དང་། འདིར་དེ་མ་ཡིན་པར་
འགལ་ཟླ་སྟོན་པའི་དགག་སྒྲར་གསུང་ས་པའི་ཞིབ་ཆའང་ཕྱེ་འདུག་གོ །
༢༨༦/༣/༤ གཞན་དོན་སྐབས་ཀྱི་ཐོས་བྱུང་གི་བདག་མེད་རྟོགས་པའི་རྗེས་དཔག་དང་། རང་
དོན་སྐབས་ཀྱི་བསམ་བྱུང་གི་བདག་མེད་རྟོགས་པའི་རྗེས་དཔག་གཉིས་ཀྱི་རྒྱུན་གོམས་པར་བྱས་པ་ལས་སོ་
སྐྱེའི་རྒྱུད་ཀྱི་སྒོམ་བྱུང་གི་ཡེ་ཤེས་ཀྱི་གཞལ་བྱ་ཡིན་ན་མེད་དགག་ཡིན་དགོས་ཀྱི་མ་ཡིན་དགག་དང་སྒྲུབ་པ་
— 68 -



ལེའུ་དང་པོའི་མཆན།
གང་རུང་མ་ཡིན་དགོས་སོ། །ཞེས་ཤེས་པའི་ཆེད་ཡིན་པའི་ཕྱིར། ཞེས་དང་། མཁས་གྲུབ་ཐམས་ཅད་
མཁྱེན་པའི་ལྟ་བའི་དོགས་གཅོད་ལས་ཀྱང་དེ་ལྟར་གསུངས་སོ། །འདིར་རྗེས་དཔག་ལ་ཐོས་བྱུང་བཞིག་
པ་ལྟར་དབུ་མའི་མཐའ་དཔྱོད་ལས་ཀྱང་འབྱུང་། བསམ་གཟུགས་ཆེན་མོའི་ཤོག་གྲངས་ཞེ་དྲུག་པ་ལས།
ཁྱབ་སྟེ། ཞི་གནས་ཡིན་ན་སྒོམ་བྱུང་དང་། རྗེས་དཔག་ཡིན་ན་ཐོས་བྱུང་དང་བསམ་བྱུང་གང་རུང་ཡིན་
དགོས་པར་རིགས་སྨྲ་སྤྱིའི་ལུགས་ཡིན་པའི་ཕྱིར། སྡེ་བདུན་ལས་སོ། །ཞེས་དང་། ཕར་ཕྱིན་མཐའ་
དཔྱོད་ཀྱི་སྦྱོར་ལམ་ཐད་ལས། ཐོས་བྱུང་དང་བསམ་བྱུང་གང་རུང་ཡིན་པར་ཐལ། རྗེས་དཔག་ཡིན་པའི་
ཕྱིར། རྫས་སྤྱི་སོགས་ཆོད། ཅེས་དང་། ཐོས་བསམ་སྒོམ་གསུམ་གྱི་ཡིག་ཆའི་ཤོག་གྲངས་བཅུ་གཉིས་པ་
ལས། ཐོས་པ་ལས་བྱུང་བའི་ཤེས་རབ་ནི་ཡིད་ཆེས་པའི་ལུང་ཚད་མ་ཉིད་ལས་སྐྱེས་པའི་ངེས་པ་ཡིན་ནོ་
ཞེས་མཛོད་འགྲེལ་དྲངས་པ་དང་། ཡང་དེ་ལས། ཐོས་པ་ཆོས་ཅན། དབྱེ་ན་དུ་མ་ཡོད་དེ། ཉན་ཚུལ་གྱི་
སྒོས་གཉིས། ནས། ཚིག་ཉན་པ་དང་
། དོན་ཉན་པ་གཉིས་ཡོད་པའི་ཕྱིར་ཏེ། ནས། སྒྲ་མི་རྟག་པར་
གཏན་ཚིགས་དུ་མས་སྒྲུབ་པ་ལྟ་བུའི་དོན་ཉན་པ་གཉིས་ཡོད་པའི་ཕྱིར་ཏེ། ཞེས་དང་། ཤོག་གྲངས་བཅུ་
དྲུག་པ་ལས། ཐོས་བྱུང་གི་བློ་ཆོས་ཅན། དབྱེ་བ་ཡོད་དེ། ཐོས་པ་ཇི་ལྟ་བ་ལྟར་གྱི་ཐོས་བྱུང་ཡོད་པའི་
ཕྱིར། ཞེས་གསུངས་པ་འདི་དག་གིས་རྗེས་དཔག་ལ་ཐོས་བྱུང་བཞག་པ་འགྲུབ་སྙམ་སྟེ་དཔྱད་དགོས།
༢༩༣/༣/༦ བསྡུས་ན་ཁྱོད་ཀྱི་གཞལ་སེལ་གསུམ་ཞེས་སོགས་ནི་ ཡིག་རྙིང་གི་བཤད་པ་ཡིན་
གྱི་ཊིཀ་ཆེན་གྱི་བཤད་ཚུལ་མིན་ལ། རྒྱབ་ཐིག་གཉིས་པར་ཞིབ་ཆ་དང་སྔ་མ་ཊིཀ་ཆེནདང་མཐུན་པ་ཞེས་
པས། ཞིབ་ཆ་བྱས་ན་ཡིག་རྙིང་ལྟར་གཟུང་ན་ཆོག་ཅེས་པའི་དོན་ནོ། །
༢༩༥/བ/༡ རེ་ཞིག་བློ་དམན་ལ་ཞེས་སོགས་ཀྱི་དོན་ནི། བློ་དམན་གྱིས་ཡིག་རྙིང་དང་མི་
མཐུན་པའི་ཁས་ལེན་བློ་ཡུལ་དུ་མི་ཤོང་བས་སེལ་བ་གསུམ་དེ་འཛིན་རྟོག་པའི་ཤུགས་ཡུལ་ཡིན་པ་ཡིག་རྙིང་
- 69
-



རྣམ་འགྲེལ་མཐའ་དཔྱོད་ཀྱི་མཆན་འགྲེལ།
ལྟར་བྱས་ཡོད་ལ། འོན་ཀྱང་
། ཚིག་ཟིན་ཆུ་མི་ཐུབ་པས། མཐར་ཐུག་གི་དགོངས་པ་ཊིཀ་ཆེན་ལྟར་ཡིན་
པ་ཤེས་ཆེད་འདིར་ཟུར་ཙམ་བཀོད་མོད། དགོས་དབང་གིས་དེའི་བཤད་པ་ཙམ་བཀོད་པའི་ཟོལ་ལ་
བརྟེན་པ་ཡིན་ནོ། །ཞེས་པའི་དོན་ནོ། །ཡིག་རྙིང་འདི་སུས་མཛད་མི་གསལ་ཀྱང་། རྗེ་ཤེས་རབ་རྒྱ་
མཚོའི་དཔེ་ཐོ་ལས། གུང་རུ་རིན་ཆེན་བྱང་ཆུབ་པའི་རྣམ་འགྲེལ། ཞེས་གསལ་བ་སྒོ་མང་གི་བླ་རབས་
བཅུ་གསུམ་པ་དེས་མཛད་པ་ཡིན་སྙམ་མོ། །གུང་རུ་ཆོས་འབྱུང་བ་ལ་རྣམ་འགྲེལ་ཡོད་པའི་བགྲོས་མི་
འདུག་གོ །
༢༩༦/བ/༢ དངོས་པོའི་སྒྲ་སྤྱི་རྐྱང་བ་ཞེས་སོགས་ཀྱི་དོན་ནི། དངོས་པོའི་སྒྲ་སྤྱི་ཆུང་བ་འཛིན་
པའི་རྟོག་པ་ལ་དངོས་པོའི་དོན་སྤྱི་མ་ཤར་ཀྱང་། དངོས་པོའི་དོན་སྤྱིའི་སྤྱི་ཙམ་ཤར་ཏེ། རང་ཉིད་ཀྱིས་ཇི་
ལྟར་བཟུང་བ་ལྟར་གྱི་སྤྱི་ཞིག་ཤར་བའི་ཕྱིར། །
༢༩༩/4/༥ ཁྱོད་བཏགས་ཡོད་ཡིན་པའི་ཕྱིར་ན་མ་ཁྱབ་སྟེ། ཞེས་དངོས་པོ་བཏགས་ཡོད་དུ་
གསུངས་པ་ལྟར། དྲང་ངེས་མཐའ་དཔྱོད་ཆེན་མོའི་དོན་དྲུག་པ་ལས། བཏགས་ཡོད་ཡིན་པའི་ཕྱིར་ཏེ།
བཏགས་ཡོད་གསུམ་པོ་གང་རུང་དུ་གྱུར་བའི་ཆོས་ཡིན་པའི་ཕྱིར། ཞེས་དང། འོག་ཏུ་ཡང་། དབྱེ་ན་
ལྡན་མིན་འདུ་བྱེད་ཀུན་བཏགས་ཡོངས་གྲུབ་གསུམ་ཡོད། ཅེས་པ་ལྟར་ཡིན་ནོ། །མདོ་སྡེ་བའི་ལུགས་ལ་
དངོས་པོ་ཡིན་ན་བཏགས་ཡོད་མ་ཡིན་དགོས་ཏེ། སྡེ་བདུན་རྒྱུན་ལས་དངོས་པོ་ཡིན་ན་བཏགས་ཡོད་དུ་
འགལ་བར་འདོད་པའི་སྐབས་ཡིན་པའི་ཕྱིར་རོ། །ཞེས་དང་། ཊིཀ་ཆེན་ལས། རྫས་སུ་མ་གྲུབ་པས་
བཏགས་ཡོད་དུ་འདོད་དགོས་ཤིང་། དེ་ཡིན་ན་བདེན་པར་གྲུབ་པ་འགལ་བའི་ཕྱིར་རོ། །ཞེས་གསུངས་
པའི་ཕྱིར།
- 70 —



-ལེའུ་དང་པོའི་མཆན་
ཡིད་ཆེས་ཀྱི་རྟགས་བཤད་པའི་མཆན།
༣༠༠/༦/ ལུང་གི་རྟགས་ལས་ཞེས་པའི་ལུང་ནི། ཀུན་མཁྱེན་ཆེན་པོའི་ཚིག་གསལ་སྟོང་
ཐུན་ལས། ནང་བ་ཀུན་གྱི་མཐུན་པར་ཤིན་ཏུ་ལྐོག་གྱུར་མངོན་སུམ་དུ་རིག་པའི་ཚིག་ལུང་ཡིན་ལ། དེ་
ལྟར་རིག་པ་ལ་རྣམ་འགྲེལ་ལྟར་ཉེས་པའམ་སྒྲིབ་པ་ཟད་པ་ཤིག་དགོས་ཤིང་། དེ་ཡང་དཔྱད་པ་གསུམ་
གྱིས་དག་པ་གཅིག་དགོས་པར་དབུ་སེམས་ཀུན་མཐུན་ཏེ། ཞེས་གསུངས་པ་ལྟར་སྐབས་འདིའི་ལུང་གི་
དོན་ཡང་ཤེས་དགོས་སོ། །
༣༠༢/ན/༦ ཞེས་སོགས་གསུངས་པའི་ཕྱིར་ན་མ་ཁྱབ། ཅེས་པའི་ཁྱབ་པ་ཀློང་ཚུལ་ནི། རང་
འགྲེལ་ལས་དེ་ལྟར་གསུངས་ན། དཔྱད་གསུམ་གྱིས་དག་པའི་ལུང་ཡིན་ན་དཔྱད་གསུམ་གྱིས་དག་པས་
ཁྱབ་ན། རང་གི་དོན་ལ་དཔྱད་གསུམ་གྱི་དོན་ནམ། གཞལ་བྱའི་གནས་གསུམ་ཡོད་པས་མ་ཁྱབ་ཅེས་
ཀློང་དགོས།
༣༠༢/བ/༥ རིགས་པ་སྒྲོས་ཤིག་ཅེས་པའི་སྒྲེས་ཚུལ་ནི། དཔེར་ན། ཁྱིམ་བདག་དཔལ་སྐྱེས་
ཀྱིས་དགེ་རྩ་སྟོན་པའི་ལུང་དེས། དགེ་རྩ་གསོག་པ་བོའི་སྲིན་བུ་དང་
། དེའི་དུས་ཀྱི་ཆུ་སོགས་བསྟན་པ་
གང་ཞིག དེ་དག་མཐོང་བ་མངོན་གྱུར་ཡིན་པའི་ཕྱིར་དང་། སྙན་པ་བཟང་ལྡན་གྱི་ངག་སྙན་པ་དེ་ཉིད་
དགེ་རྩ་ཅི་འདྲ་ཞིག་ལས་བྱུང་བ་ཤིན་ལྐོག་དང་། དེའི་གཟུགས་མཐོང་བ་མངོན་གྱུར་དང་། དེ་དགེ་སློང་
ཡིན་པ་ཅུང་ཟད་ལྐོག་གྱུར་ཡིན་ཀྱང་དེ་བསྟན་པ་བཞིན་དུ། ལུང་ཐམས་ཅད་ཀྱང་དངོས་ཤུགས་དང་གཙོ་
ཕལ་གྱི་ཁྱད་མ་གཏོགས་པ་དེ་དག་མི་སྟོན་པ་མེད་ཅེས་པའི་དོན་ནོ། །འདིར་ཡིད་ཆེས་རྗེས་དཔག་གི་
གཞལ་བྱ་ཡིན་ན། ཤིན་ལྐོག་ཡིན་པས་ཁྱབ་པར་གསུངས་པ་ལྟར་ཡིན་པས། ཚིག་གསལ་སྟོང་ཐུན་ལས།
71 -



རྣམ་འགྲེལ་མཐའ་དཔྱོད་ཀྱི་མཆན་འགྲེལ། -
སྲིད་ཙམ་ལ་བདག་མེད་རྟོགས་པའི་ལུང་གི་ཚད་མ་ཡང་ཡོད་པ་འཆད་འགྱུར་ལྟར་ཡིན་པས། ཞེས་
གསུངས་པ་སྐབས་མི་འདྲ་བས་ཡིན་ནམ་དཔྱད། །
༣༠༤/ན ༼༥ ཞི་འཚོས་ཞེས་སོགས་ནི། ད་ལྟའི་འགྱུར་ལས། རི་དྭགས་པགས་པ་རྩའི་གོང་
བུ། །དེ་ནས་རྫུན་མའི་བུ་མོ་འདི། །སྦ་ཡ་ཀྲི་ཏའི་བ་ཤིའོ། །ཞེས་པ་ལྟ་བུའོ། །ཞེས་འབྱུང་ངོ་། ཚིགས་
བཅད་འདིའི་འབྱུང་ཁུངས་ཀླུའི་རྒྱལ་བོ་ནོར་རྒྱས་ཀྱི་བུས་བརྩམས་པའི་སྒྲ་མདོ་པཱ་ཎི་བའི་འགྲེལ་བ་མ་ཧ་བྷོ་
བ་སྟེ་བཤད་པ་ཆེན་པོ་ཡིན་པར་ལེགས་སྦྱར་བང་མཛོད་ལས་བཤད་པ་དང་། བེའུ་བུམ་སྔོན་པོའི་འགྲེལ་
བར་ ཚད་མ་ནས་མདུང་ལྔ། སྒྱེད་པུ་གསུམ། རྩ་དང་རི་དྭགས་སྦྲགས་ཏེ་ཟ་ཞེས་བཤད་པ་ལྟར། ཞེས་
སོ། །གུང་ཐང་འཇམ་པའི་དབྱངས་ཀྱིས། སེའུ་བཅུ་བ་ནི་བརྗོད་བྱ་མི་འདྲ་བ་བཅུ་བཤད་པས་ཕལ་ཆེར་
དྲང་སྲོང་རྣམས་ཀྱིས་རང་གི་གསང་ཚིག་གཞན་གྱིས་ཤེས་དོགས་ནས་དེ་ལྟར་བྱས་པ་ཡིན་ནམ་སྙམ་
གསུངས་པ་འགྲེལ་ཟིན་ལས་འབྱུང་། སྨྲས་པ། མཆོད་སྦྱིན་བརྒྱ་བས་ཕྱག་ཏུ་མ་བཟུང་བའི། །རྩེ་མོ་བརྒྱ་
བའི་རྣམ་འགྲེལ་མཆན་བུ་འདིས། །འཇུག་པ་བརྒྱ་བའི་རིགས་འམ་རྣམ་བསྒྱིང་སྟེ། །དགའ་བ་བརྒྱ་བ་ལ་
སོགས་སྒྲོལ་བར་ཤོག། ཅེས་པ་འདི་ནི་འགའ་ཞིག་གིས་འདོད་མོས་ལྟར་བོད་ རབ་ གནས་མེ་ཁྱི་
( ༢༠༠༦)ལོའི་ས་ག་ཟླ་བའི་ཚེས་བཅུ་གཅིག་ཉིན། ལེགས་བཤད་སྨྲ་བའི་ཟླ་བའམ། དཀོན་མཆོག་རྒྱ་
མཚོར་འབོད་པས་མཇུག་རྫོགས་པར་བྲིས་པའོ། །། །
- 72 -



།
—ལེའུ་གཉིས་པའི་མཆན།
ལེའུ་གཉིས་པའི་མཆན།
༄༅༅། །རྣམ་འགྲེལ་མཐའ་དཔྱོད་ཀྱི་མཆན་འགྲེལ་ཀུན་མཁྱེན་
ཞལ་ལུང་ལས་ལེའུ་གཉིས་པའི་མཆན།
ཚད་མ་གྲུབ་པའི་ལེའུའི་མཆན།
༄༅༑ །མཁས་དང་གྲུབ་པའི་དཀྱིལ་འཁོར་ཉ་གང་བའི། །
ལེགས་བཤད་འོད་སྣང་འགྱེད་པའི་ཀུན་གཟིགས་མགོན། །
ཆོས་ཀྱི་རྒྱལ་བོ་འཇམ་དབྱངས་བཞད་པའི་དཔལ། །
མཁས་རྒུའི་རལ་བའི་རྒྱན་དུ་མཛེས་གྱུར་ཅིག།
ཚད་མ་འཕྲོས་པ་དང་བཅས་པའི་མཆན།
༢/༠/༢ གྱུར་བ་ཞེས་པའི་རྣམ་བཅད་ལ་རྟག་པའི་ཚད་མ་དགག་པ་དང། ཞེས་བྱུང། རྩ་
བར། ཤེས་བྱ་མི་རྟག་པ་ཉིད་ཀྱི། །དེ་ནི་མི་བརྟན་ཉིད་ཕྱིར་རོ། །ཞེས་ཡུལ་མི་རྟག་པ་མངོན་སུམ་དུ་
མཐོང་བའི་ཚད་མ་ཡིན་ན་མི་རྟག་པ་ཡིན་དགོས་པར་གསུངས་པས། དེ་ལྟར་ན་ཡུལ་རྟག་པ་འཇལ་བའི་
ཚད་མ་ཡིན་ན་རྟག་པ་ཡིན་དགོས་པར་ཐལ་ལོ་ཞེ་ན། མི་མཚུངས་ཚུལ་ནི། ཚད་མ་དེ་རྟག་པ་ཡིན་ན་
– 73 -



རྣམ་འགྲེལ་མཐའ་དཔྱོད་ཀྱི་མཆན་འགྲེལ།
ཁོས་ཡུལ་དེ་ལན་གཅིག་ཀྱང་མི་འཇལ་བའམ། ཡང་ན་རྟག་ཏུ་འཇལ་དགོས་ཏེ་རེས་འགའ་འཇལ་རེས་
འགའ་མི་འཇལ་ན། ཁོས་ཡུལ་འཇལ་བ་རྒྱུ་རྐྱེན་ལ་ལྟོས་པར་སོང་ལ། རྒྱུ་རྐྱེན་ལ་ལྟོས་ནས་ཡུལ་འཇལ་ན་
རྟག་པར་འགལ་བའི་ཕྱིར་རོ། ། ཁོས་ཡུལ་དེ་རྟག་ཏུ་མངོན་སུམ་དུ་མཐོང་ན་ཡུལ་དེ་མི་རྟག་པ་ཡིན་པ་
ཉམས་ལ། ལན་གཅིག་ཀྱང་མི་འཇལ་ན་ཁོ་ཀུན་མཁྱེན་ཚད་མ་ཡིན་པ་ཉམས་སོ། །ཞེས་དབང་ཕྱུག་རྟག་
པ་རང་བྱུང་གི་ཚད་མ་ཡིན་པ་དགག་པར་རྣམ་འགྲེལ་ཊིཀ་ཆེན་ལས་གསུངས་སོ། །གསར་བུ་རྣམས་ལ་
དཔྱོད་པའི་སྒོ་ཙམ་རེ་བཏོད་ཕྱིར་མུན་མདའ་རེ་འཕེན་ན། སངས་རྒྱས་ཀྱིས་བུམ་པའི་ལྡོག་པ་འཇལ་ཚེ་
རེས་འགའ་འཇལ་ལམ། རྟག་ཏུ་འཇལ། དང་བོ་ལྟར་ན་ཁོས་ཡུལ་དེ་འཇལ་བ་རྒྱུ་རྐྱེན་ལ་ལྟོས་པར་སོང་
བར་ཐལ ཁོས་ཡུལ་དེ་རེས་འགའ་འཇལ། རེས་འགའ་མི་འཇལ་བའི་ཕྱིར། འདོད་ན། རྒྱུ་རྐྱེན་ལ་
ལྟོས་ནས་ཡུལ་འཇལ་ན་རྟག་པར་མི་འགལ་བར་ཐལ་ལོ། །གཉིས་པ་ལྟར་ན། ཡུལ་དེ་རེས་འགའ་བའི་
རྟག་པ་ཡིན་པ་ཉམས་སོ། །
༦/བ/༢ དོགས་པ་མི་གཅོད་ན་ཚད་མར་མི་རུང་བའི་ཕྱིར། ཞེས་བྱུང་། རྣམ་མཁྱེན་སྐད་ཅིག་
གཉིས་པས་རང་དང་དུས་མཉམ་དུ་གྲུབ་པ་རྣམས་བྱུང་ཟིན་གྱི་ཚུལ་གྱིས་རྟོགས་ལ། སྐད་ཅིག་དང་བོས་
འབྱུང་འགྱུར་གྱི་ཚུལ་གྱིས་རྟོགས་པས་རྟོགས་ཚུལ་མི་འདྲ་བའི་དབང་གིས་དེ་སྐད་ཅིག་གཉིས་པ་གསར་
རྟོགས་སུ་བཞེད། རྟོགས་ཟིན་རྟོགས་པའི་རིག་པ་དང་ཚད་མ་སྔ་མས་རྟོགས་ཟིན་གྱི་དོན་ལ་འཇུག་པ་ལ་
བཅད་ཤེས་དགོས་པར་མང་དུ་གསུངས་པས། རྟོགས་ཟིན་པའི་དོན་ཉིད་རྟོགས་ཚུལ་མི་འདྲ་བ་མེད་པའི་
སྒོ་ནས་རྟོགས་པའི་ཚིག་སྡུད་དང་། རྟོགས་ཟིན་པའི་དོན་ཉིད་ལ་རྟོགས་ཚུལ་མི་འདྲ་བ་མེད་པའི་སྒོ་ནས་
འཇུག་པའི་ཚིག་སྡུད་དུ་གོ་བ་ལེན་དགོས་སོ། ། འདི་ཇི་བཞིན་གོ་ན་བློ་རིག་མཐའ་དཔྱོད་དུ་ མངོན་
སུམ་སྐད་ཅིག་གཉིས་པ་ཆོས་ཅན། ཞེས་པ་ནས། དེས་གསར་དུ་འཇལ་རྒྱུའི་གཟུགས་ཡོད་པའི་ཕྱིར།
- 74 -



—ལེའུ་གཉིས་པའི་མཆན།
དེར་ཐལ། དེ་དང་དུས་མཉམ་དུ་གྲུབ་པའི་གཟུགས་ཡོད་པའི་ཕྱིར་ན་མ་ཁྱབ། ཅེས་གསུངས་པའི་
དགོངས་པ་ཡང་བདེ་བླག་ཏུ་རྟོགས་ནུས་པའི་ཕྱིར། །
༧/༥/༥ རང་གི་སྣང་ཡུལ་ལ་འཁྲུལ་བའི་ཤེས་པ་ཡིན་པའི་ཕྱིར། དེར་ཐལ། རྒྱུན་མཐའི་སྔ་
རོལ་གྱི་རྟོག་པ་ཡིན་པའི་ཕྱིར་ཞེས་བྱུང་། བློ་རིག་ལས། རང་གི་སྣང་ཡུལ་ལ་འཁྲུལ་བའི་ཞེན་རིག་རྟོག་
པའི་མཚན་ཉིད་ཡིན་པའི་ཕྱིར། ཞེས་གསུངས་པ་ལའང་ཞིབ་ཆ་འདི་སྦྱར་དགོས་ཏེ། གཞན་དུ་ན། དེའི་
གོང་དུ་སྒྲ་དོན་འདྲེས་རུང་དུ་འཛིན་པའི་ཞེན་རིག་དེ། རྟོག་པའི་མཚན་ཉིད་ཡིན་ཏེ། ཞེས་དོན་ལྡོག་
གཉིས་ཀྱིས་བཞག་པས། རྟོག་པའི་རང་ལྡོག་ཀྱང་གཉིས་སུ་འགྱུར་རོ། །རྟོག་པ་ལ་འཁྲུལ་ཤེས་ཀྱིས་མ་
ཁྱབ་པ་གོང་འོག་ཀུན་མཐུན་པས། རྒྱུན་མཐའི་རྟོག་པ་ལ་དོན་སྤྱི་སྣང་ཡང་དོན་དུ་མི་སྣང་ལ། དེའི་རྒྱུད་
ན་རྗེས་དཔག་མེད་དམ་སྙམ་སྟེ། ཡོད་ན་དེ་དང་འཛིན་སྟངས་འགལ་བའི་ཤེས་པ་ཡོད་དགོས་པར་རྟེན་
འབྲེལ་ཆེན་མོར་གསུངས་གོ །
༡༩/༠/༦ ཕྱི་མས་དེ་ལ་དོགས་པ་གཅོད་པ་ཡིན་ནོ། །ཞེས་བྱུང་། །དཔར་གསར་ལ་ཡི་གེ་ཆད་
སྐྱོན་ཡོད་དེ། དར་ཊིཀ་ལས། ཕྱི་མས་མཚན་ཉིད་ཀྱི་ཁྱད་པར་ལ་དོགས་པ་གཅོད་པ་ཡིན་ནོ། །ཞེས་
གསུངས་པའི་ཕྱིར།
ཚད་མིན་བཤད་སྐབས་ཀྱི་མཆན།
༢༠/༠/༣ ཁ་ཅིག་ན་རེ། ཞེས་བྱུང་། འདི་ཚུན་ཤྲཱི་དང་། ཤཱཀྱ་ཤྲཱི་བྷ་དྲ་ཡིན་པར་གསུངས།
༢༠/༠/༥ ཡང་ཁ་ཅིག་ན་རེ་ཞེས་བྱུང་། འདི་བཅོམ་ལྡན་རིག་རལ་ཡིན་པར་སྣང་ལ། འདིས་
ཚད་མ་གཉིས་བསྣན་ཏེ་སྤྱིར་བློ་རིག་བརྒྱད་དུ་བཞེད།
- 75 -



རྣམ་འགྲེལ་མཐའ་དཔྱོད་ཀྱི་མཆན་འགྲེལ། -
༢༢/༣/༢ ཁྱོད་ཀྱི་དེ་གཉིས་མི་གཅིག་པར་ཐལ། ཁྱོད་ཞེན་རིག་ཡིན་པའི་ཕྱིར། ཞེས་བྱུང་།
འོག་གི་ཉེར་དགུའི་རྒྱབ་ཐིག་གསུམ་པར། བྱས་པ་བྱས་པ་ཡིན་པར་རྟོགས་པའི་རྗེས་དཔག་གི་དམིགས་
རྣམ་གཅིག་ལ་བྱེད་པའི་ཕྱིར་ན་མ་ཁྱབ། ཅེས་ཀྱང་གསུངས་པས་ཞིབ་ཆ་ཞིག་དགོས་སོ། །
༢༣/བ/༢ སྒྲོ་འདོགས་ལ་སྒྲ་རྟོག་གཉིས་ཡོད་པའི་ཕྱིར། ཞེས་བྱུང། གསུང་འདིས་གྲུབ་
མཐའ་ཆེན་མོར་ རང་དབང་གིས་གྲུབ་པར་བརྗོད་པ་དང་བཟུང་བ་ནི་སྒྲོ་འདོགས་དང་། ཞེས་དང་།
རང་ངོས་ནས་མ་གྲུབ་པར་སྒྲ་རྟོག་གིས་བརྗོད་པ་དང་བཟུང་བ་རྣམས་སྐུར་འདེབས་དང་། ཞེས་པའི་
དགོངས་པ་ཁ་ཅིག་གིས། ཀུན་བཏགས་བདེན་གྲུབ་ཏུ་བརྗོད་པའི་སྒྲ་ནི་སྒྲོ་འདོགས་ཀྱི་ཚིག་དང་། དེ་
ལྟར་བཟུང་བའི་རྟོག་པ་ནི་སྒྲོ་འདོགས་དངོས་ལ་བྱེད་པ་བཞིན་སྐུར་འདེབས་ལའང་གསུངས་པ་ལས། སྒྲོ་
སྐུར་ལ་ཚིག་གཅིག་འཇོག་པ་གཞུང་ཁུངས་མ་གཞན་ནས་མི་འབྱུང་བའི་ཕྱིར། ཞེས་བཤད་པ་ཡང་མི་
འཐད་པར་གོ་སྟེ། གཞུང་ཁུངས་མ་དགོས་ན་སྒྲ་བློ་རྣམགྲངས་བའི་ཐད་ལ་གཟིགས་ཤིག
༢༥/༠/༣ དེས་ནི་རྟགས་ལ་མ་བརྟེན་པའི་ཡིད་དཔྱོད་ཁེགས་སོ། །ཞེས་བྱུང་། འོག་ཏུ་ཕ་
མེས་ཀྱི་ཁྲོན་པ་རྙིང་བ་ན་ཆུ་ཡོད་པར་ཤེས་པའི་ཡིད་དཔྱོད་དེ་རྒྱུ་མཚན་མེད་པའི་ཡིད་དཔྱོད་དུ་བཞག་
པའང་སྔ་མ་དག་དང་བསྟུན་པར་གསུང་ས་ཤིང་། རྒྱུ་མཚན་མེད་པ་མིན་ཚུལ་ནི། སྔར་ཆུ་མཐོང་བ་ཙམ་
མམ་ཁྲོན་པ་ཡིན་པ་རྒྱུ་མཚན་དུ་བྱེད་པའི་ཕྱིར་རོ། །ཁྲོན་པ་རྙིང་བ་ན་ཆུ་ཡོད་པར་འཛིན་པའི་ཚོད་དཔག་
དེ་ཁ་ཅིག་གིས་བག་ལ་ཉལ་གྱི་ཐེ་ཚོམ་དུ་འདོད་མོད། བག་ལ་ཉལ་གྱི་ཐེ་ཚོམ་ཞེས་པ་བག་ལ་ཉལ་ཡང་ཡིན་
ཐེ་ཚོམ་ཡང་ཡིན་པས་བག་ལ་ཉལ་གྱི་ཐེ་ཚོམ་ཞེས་པ་ཡིན་ནམ། ད་ལྟ་ཐེ་ཚོམ་གྱི་རྣམ་པར་མེད་ཀྱང་རང་
གི་འཛིན་སྟངས་ལྟར་གྲུབ་པ་ལ་གནོད་བྱེད་མཐོང་བའམ། ལྡོག་ཕྱོགས་ལ་གནོད་བྱེད་མཐོང་བ་ན་ཐེ་ཚོམ་
སྐྱེ་བར་འགྱུར་བས་བག་ལ་ཉལ་གྱི་ཐེ་ཚོམ་ཞེས་བརྗོད་པ་ཡིན། དང་བོ་མི་རིགས་ཏེ། བག་ལ་ཉལ་གྱི་རྐྱེན་
- 76 -



—ལེའུ་གཉིས་པའི་མཆན།
དང་ཕྲད་ན་འབྲས་བུ་སྐྱེད་རུང་གི་ནུས་པའི་ངོ་བོ་ཙམ་ཡིན་པས་དམིགས་རྣམ་མི་འཛིན་པའི་ཕྱིར།
གཉིས་པ་མི་འཐད་དེ། རྟོག་པ་དོན་མི་མཐུན་ཡིན་ན་བག་ལ་ཉལ་གྱི་ཐེ་ཚོམ་ཡིན་པས་ཁྱབ་པར་ཐལ་བའི་
ཕྱིར་རོ། །ཞེས་སྡེ་བདུན་རྒྱན་ལས་གསུངས་པའི་རིགས་པ་འདི་ཤིན་ཏུ་རྣོ་ཞིང་། སྤྱིར་བག་ལ་ཉལ་ཞེས་
པ་ལྐོག་གྱུར་གྱི་མིང་ཡིན་པར་ཕར་ཕྱིན་མཐའ་དཔྱོད་དུ་གསུངས་སོ། །
༢༧/བ/༡ རང་གི་འཛིན་སྟངས་ཀྱི་དོན་ལ་ལོག་པར་ཞུགས་པའི་གསལ་སྣང་ཅན་གྱི་ཤེས་པ་
རྟོག་མེད་དུ་གྱུར་བའི་ལོག་ཤེས་ཀྱི་མཚན་ཉིད། ཅེས་བྱུང་། སྔགས་ཀྱི་ཕྲ་མོའི་རྣལ་འབྱོར་སོགས་ལོག་
ཤེས་ཡིན་མིན་དཔྱད་གཞིར་གསུངས་མོད། བ་སོའི་སྦྱོར་དྲུག་གི་ཁྲིད་ཡིག་ལས། དང་བོར་ཤུནྱཏ་ལ་
སོགས་པའི་སྔགས་དོན་དྲན་པར་བྱས་ནས་ཡུལ་ཅན་བདེ་བ་ཆེན་པོའི་ཡེ་ཤེས་སྟོང་ཉིད་རྟོགས་པའི་ཤེས་
རབ་ཀྱི་ངོ་བོར་སྐྱེས་བར་མོས་ཏེ་ཆོས་ཀྱི་སྐུའི་རང་བཞིན་དུ་གྱུར་སྙམ་དུ་ཆོས་སྐུ་ལ་ང་རྒྱལ་འཇོག དེའི་
ངང་ནས་བདེ་སྟོང་གི་ཡེ་ཤེས་དེའི་གཟུང་རྣམ་རྟེན་བརྟེན་པའི་དཀྱིལ་འཁོར་གྱི་རྣམ་པར་ལངས་པའི་རྣམ་
པ་གསལ་བ་དང་། དེ་ཉིད་གདགས་གཞི་བྱས་ནས་ངའོ་སྙམ་དུ་ཞེན་ཅིང་། དེ་ལྟ་བུའི་ང་དེ་ཞེན་གཞིར་
བྱས་ནས་ང་རྡོ་རྗེ་འཆང་ངོ་སྙམ་དུ་བསྒོམ་པ་ཡིན་ཏེ། དཔེར་ན། སྦྱང་གཞི་ལ་མ་དག་པའི་ཕུང་སོགས་
གདགས་གཞི་བྱས་པའི་སྟེང་དུ་དུས་ཀྱི་ཁྱད་པར་དུ་མ་བྱས་པར་ངའོ་སྙམ་པའི་བློ་སྐྱེ་ཞིང་། དེ་ལྟ་བུའི་ང་དེ་
ཞེན་གཞིར་བྱས་ནས་ང་ལྷ་སྦྱིན་ནོ་སྙམ་པའི་བློ་སྐྱེ་བར་འགྱུར་བ་བཞིན་དུ། དག་པའི་སྣང་ཞེན་དུ་འཕོ་
ཚུལ་ཡང་དེ་ལྟར་བཞེད་པ་ཡིན་ལ། རྗེ་ཡབ་སྲས་གསུམ་ག་ཡང་དེ་ལྟར་བཞེད་པ་ལ་མི་མཐུན་པ་ཅུང་ཟད་
ཀྱང་མེད་པས། རྒྱལ་ཚབ་དམ་པའི་དགོངས་པ་དེ་ལས་གཞན་དུ་འཆད་པ་ནི། རང་གི་བློའི་དྲི་མས་དམ་
པའི་ལེགས་བཤད་ཉམས་པར་བྱེད་པ་ཡིན་ནོ། །ཞེས་རྗེ་ཡབ་སྲས་གསུམ་གྱི་དགོངས་པ་གཅིག་ཏུ་དྲིལ་ཏེ་
གསུངས་སོ། །
- 77 -



རྣམ་འགྲེལ་མཐའ་དཔྱོད་ཀྱི་མཆན་འགྲེལ། །
༢༨/༢/༡ འདི་རྒྱལ་རྔ་བདུན་པའི་བཞེད་པ་ཡིན་པའི་ཕྱིར་ཞེས་བྱུང་། ཆོས་མཆོག་གིས།
ཁྱིམན་འདུག་པ་ན་ཁྲོན་པ་ན་ཆུ་ཡོད་དོ་ཞེས་གཅིག་གི་ཆར་ཞེན་པར་བྱེད་ཀྱང་། ངེས་པར་བྱེད་པའི་རྒྱུ་
མེད་པས་དོགས་པ་མ་བཟློག་པའི་ཕྱིརཤེས་པ་དེ་ནི་ཐེ་ཚོམ་ཁོ་ན་འོ། །ཞེས་གསུངས་པ་འདི་ཡིན་ཞིང་རྒྱུ་
ལ་འབྲས་བུའི་མིང་གིས་བཏགས་སོ། །
༢༨/༣/༤ སྤྱིར་ཡིད་དཔྱོད་ལ་ལོག་ཤེས་ཀྱང་རུང་བར་ཁ་ཅིག་འདོད་དེ་རྒྱུ་མཚན་ཡང་སྣང་
ངོ། །ཞེས་བྱུང་། རིགས་གཏེར་རྗེས་འབྲང་གིས་བརྟག་ན། རང་ལུགས་ཀྱིས་ལོག་པའི་ཡིད་དཔྱོད་ཁས་
ལེན་དགོས་ཏེ། བདེན་པའི་ཡིད་དཔྱོད་ཁས་ལེན་པའི་ཕྱིར། ལོག་པའི་ཡིད་དཔྱོད་མི་འདོད་ན། རྒྱུ་
མཚན་དེ་ཉིད་བདེན་པའི་ཡིད་དཔྱོད་ལ་ཡང་མཚུངས་སོ། །ཞེས་ཟེར་རོ། །
༢༨/༠/༦ སྒྲ་རྟོགས་པའི་བཅད་ཤེས་ཡིན་པའི་ཕྱིར། དེར་ཐལ། སྒྲ་ལ་བཅད་ཤེས་ཡིན་པའི་
ཕྱིར་ན་མ་ཁྱབ། ཞེས་བྱུང་། བློ་གླིང་རྣམ་འགྲེལ་ལས། ཁོ་ན་རེ། སྔོན་པོ་མི་རྟག་པར་རྟོགས་པའི་རྗེས་
དཔག་དེ་སྔོན་པོ་རྟོགས་པའི་བཅད་ཤེས་མ་ཡིན་ཞིང་། སྔོན་པོ་ལ་བཅད་ཤེས་ཡིན་ནོ་ཞེ་ན། མི་འཐད་དེ་
སྔོན་པོ་བཅད་ཤེས་ཆོས་ཅན་དུ་བཟུང་ནས་འཕངས་ན་ཉེས་པ་སོ་ན་གནས་པའི་ཕྱིར་དང་། སྤྱིར་ཡང་
ཁྱད་པར་དེ་འདྲ་དབྱེ་མི་ནུས་པའི་ཕྱིར། ཞེས་གསུངས་ཤིང་། སྔོན་པོ་མི་རྟག་པར་རྟོགས་པའི་རྗེས་
དཔག་གིས་སྔོན་པོ་དང་དེ་མི་རྟག་པ་གཉིས་ཀ་རྟོགས་པར་བཞེད་པ་ནི། མཛད་པ་པོའི་དགོངས་པ་
དངོས་མིན་སྙམ་སྟེ། འོག་ཏུ་རྣལ་འབྱོར་མངོན་སུམ་བཤད་པའི་ཐད་དུ། རྟོག་པ་དེ་ལ་འཛིན་པ་མི་
མཐུན་པ་གཉིས་ཡོད་པར་ཐལ་བའི་ཕྱིར་ཏེ། ཞེས་པས་གནོད་པས་སོ། །ཁྱད་པར་དེ་འདྲ་དབྱེ་མི་ནུས་ན།
འོག་ཏུ། མངོན་རྗེས་ཀྱི་གཞལ་བྱ་རྟོགས་ཚུལ་ལ་བརྟེན་ནས་ཁྱབ་པ་སྒྲུབ་ཚུལ་གྱི་མཇུག་ཏུ། རྣམ་མཁྱེན་
མི་རྟག་པར་མངོན་སུམ་དུ་རྟོགས་པའི་བྱུང་འཕགས་ཀྱི་མཁྱེན་པ་རྣམ་མཁྱེན་ལམངོན་སུམ་ཡིན་པའི་ཕྱིར།
-
78 -



-ལེའུ་གཉིས་པའི་མཆན།
ཞེས་རྣམ་མཁྱེན་ལ་མངོན་སུམ་ཡིན་ན་རྣམ་མཁྱེན་རྟོགས་པའི་མངོན་སུམ་ཡིན་མི་དགོས་པར་གསུངས་པ་
ལའང་འདྲ་བའི་ཕྱིར། འདི་ལས་འཕྲོསན། པཎ་ཆེན་སྤྱི་དོན་དུ་དེའི་རྒྱུད་ལ་སེམས་ཅན་ཐམས་ཅད་ཀྱི་
དོན་དུ་སངས་རྒྱས་ཐོབ་པར་བྱའོ་སྙམ་པའི་བློ་ཡོད་ཕྱིན་ཆད་དེ་ཉིད་མངོན་གྱུར་ཡིན་པས་མངོན་གྱུར་དུ་
མེད་ཅེས་པ་ཚིག་ཙམ་དུ་སོང་བར་ཐལ་བའི་ཕྱིར། ཞེས་པའང་ཚིག་ཟིན་བཞིན་དཀའ་སྟེ། གཞན་དུ་ན།
འཇུག་འགྲེལ་དགོངས་པ་རབ་གསལ་ལས། འདི་ལེགས་པར་ཤེས་ན་གཤིས་ལུགས་ལ་དང་། དོན་དམ་དུ་
མེད་ཟེར་བ་དང་། ཡང་ཆོས་ཉིད་ཡོད་པར་འདོད་ཅིང་དེ་ཉིད་གཤིས་ལུགས་དང་དོན་དམ་པར་ཡིན་པར་
སྨྲ་བ་མི་འགལ་བའི་གནད་རྣམས་ཤེས་པར་འགྱུར་རོ། །ཞེས་གོང་མའི་ལུགས་ལ་ཆོས་ཉིད་གཤིས་ལུགས་
ཡིན་ཀྱང་གཤིས་ལུགས་སུ་མ་གྲུབ་པའི་ཞིབ་ཆ་གནང་བའང་ཚིག་ཙམ་དུ་སོང་བར་ཐལ་བའི་ཕྱིར་རོ། །
༢༩//༡ གཅིག་དུ་བྲལ་གྱི་རྟགས་ཀྱིས་སྒྲ་གང་ཟག་གི་བདག་མེད་དུ་རྟོགས་པའི་རྗེས་དཔག་
གིས་ཀྱང་སྒྲ་རྟོགས་པར་ཐལ། མ་གྲུབ་པ་དེའི་ཕྱིར། ཞེས་བྱུང་། བདག་མེད་ཀྱིས་ཁྱད་པར་དུ་བྱས་པའི་
སྒྲ་ནི་སྒྲ་མ་ཡིན་ཏེ། ཆོས་ཀྱི་བདག་མེད་པས་ཁྱད་པར་དུ་བྱས་པའི་དངོས་པོ་ཆོས་ཉིད་ཡིན་པའི་ཕྱིར།
དེར་ཐལ། མཁས་གྲུབ་ཊིཀ་ཆེན་ལས། ཆོས་ཀྱི་བདག་མེད་པས་ཁྱད་པར་དུ་བྱས་པའི་དངོས་པོའི་རང་
གི་ངོ་བོ་ཐུན་མོང་མ་ཡིན་པ་ཇི་ལྟར་གནས་པ་ལྟར་སྣང་བའི་བློ་སྐྱ་ཙམ་ལ་བརྟེན་ནས་སྐྱེ་མི་ནུས་པས་དེའི་
ཕྱིར་ཆོས་ཉིད་སྒྲ་རྟོག་གི་ཡུལ་ལས་འདས་པ་དང། ཞེས་གསུངས་པའི་ཕྱིར། འོ་ན་གཞུང་མང་བོར་
བདག་མེད་ཀྱིས་ཁྱད་པར་དུ་བྱས་པའི་ཤེས་པ་ནི་ཤེས་པ་ཡིན་པར་གསུངས་པ་དགོངས་པ་གང་ཞེ་ན། དེ་
ནི་བདག་མེད་ཡིན་པར་གྱུར་བའི་ཤེས་པ་ལ་བྱ་ཞིང་། ཤེས་པ་དང་དེ་གཉིས་ངེས་མཉམ་མ་ཡིན་པའི་ཕྱིར་
རོ། །མ་གྲུབ་ན། ཤིང་དུ་གྱུར་བའི་ཤ་བ་དེ་ཤ་བ་སྒུར་སྐྱོག་པོ་ཤིང་དུ་སྒྲུབ་པའི་རྟགས་ཡང་དག་ཏུ་ཐལ་
ལོ། །སྐབས་འདིར་ཤེས་དགོས་པ་ཞིག་ལ། ཁྱོད་དངོས་པོ་ཡིན་ན། ཁྱོད་ཀྱི་དོན་རང་མཚན་གྱི་གཞན་
- 79 -



རྣམ་འགྲེལ་མཐའ་དཔྱོད་ཀྱི་མཆན་འགྲེལ།
སེལ་དེ་ཁྱོད་འཛིན་རྟོག་པའི་དངོས་ཡུལ་དང་ཞེན་ཡུལ་ཡིན་དགོས་ཀྱང་། ཁྱོད་འཛིན་རྟོག་པ་ཡིན་ན།
ཁྱོད་ཀྱི་དོན་རང་མཚན་གྱི་གཞན་སེལ་དེ་དངོས་ཡུལ་དང་ཞེན་ཡུལ་དུ་བྱེད་པས་མ་ཁྱབ་པ་ཤེས་དགོས་
ཐིང་། སེ་ར་རྗེ་བཙུན་པས་ཀ་བུམ་གཉིས་ཀྱི་གཞན་སེལ་མེད་པར་བཞེད་དོ། །ཁ་ཅིག་གིས་དུས་མཐའི་
སྐད་ཅིག་མའི་ངོ་བོར་གྱུར་བའི་སྒྲ་དེ་སྒྲའི་སྐྱེ་མཆེད་མ་ཡིན་ཀྱང་སྒྲ་ཡིན་པར་བཤད་པ་འཐད་དཀའ་སྟེ།
སྒྲ་ཡིན་ན་ཉན་བྱ་ཡིན་དགོས་ཤིང་། དེ་ཡིན་ན་རྣ་ཤེས་ཀྱི་ཉན་བྱ་ཡིན་དགོས་པའི་ཕྱིར་ཏེ། ཉན་བྱས་
དབང་བོའི་སྤྱོད་ཡུལ་བཤད། །ཅེས་གསུངས་པའི་ཕྱིར། ཁྱབ་སྟེ་ སྡེ་བདུན་རྒྱན་ལས། དེས་ནི་ཉན་
བྱར་གཞལ་ན་ཉན་ཤེས་དབང་པོའི་མངོན་སུམ་གྱི་སྤྱོད་ཡུལ་གཞལ་དགོས་པ་ཉིད་ཆེས་གསལ་བར་བཤད་
པས་ཞེས་གསུངས་པའི་ཕྱིར། རྣམ་འགྲེལ་དུ་རྟག་པས་ཁྱད་པར་དུ་བྱས་པའི་སྒྲ་མེད་པར་བཤད་པ་དང༌།
དབུ་མར་བདེན་གྲུབ་ཀྱིས་ཁྱད་པར་དུ་བྱས་པའི་བུད་མེད་ཡོད་པར་བཤད་པ་གཉིས་ཀྱང་མི་འགལ་ཏེ།
དང་བོ་ངེས་ངོའི་དབང་དུ་བྱས་པ་དང་། ཕྱི་མ་སྣང་ངོའི་དབང་དུ་བྱས་པའི་ཕྱིར། རྟགས་གྲུབ་སྟེ། དབུ་
མའི་མཐའ་དཔྱོད་ལས། བློ་ལ་ཤར་བའི་དོན་གཙོ་བོར་འཛིན་སྟངས་ལ་འཇོག་ཀྱང་བློ་ལ་འཆར་ཚུལ་ལ་
སྣང་ངོ་དང་ངེས་ངོ་གཉིས་ཡོད་པའི་ཕྱིར། ཞེས་གསུངས་པའི་ཕྱིར།
༣༤/ན/༣ སྔོན་པོ་མི་རྟག་པར་རྟོགས་པའི་རྗེས་དཔག་སྔོན་པོ་ལ་བཅད་ཤེས་ཆོས་ཅན།
རྟོགས་ཟིན་རྟོགས་པའི་རིག་པ་ཡིན་པར་ཐལ། བཅད་ཤེས་ཡིན་པའི་ཕྱིར་ཟེར་ན་རྟགས་མ་གྲུབ་བོ། །
ཞེས་བྱུང་། འདི་བློ་གླིང་རྣམ་འགྲེལ་ལས། སྔོན་པོ་ལ་བཅད་ཤེས་ཆོས་ཅན་དུ་བཟུང་ནས་འཕངས་ན་
ཉེས་པ་སོ་ན་གནས་པའི་ཕྱིར། ཞེས་པ་དང་བསྡུར་ན་སྐབས་དོན་རྟོགས་སླའོ། །
མཚན་གཞིའི་སྟེང་དུ་མཚན་ཉིད་ངེས་བྱེད་ཀྱི་ཚད་མ་བཤད་པའི་མཆན།
༤༢/ན/༢ དེ་རྟོག་པ་རྫས་སྤྱིམཡིན་པས་ཚིག་ལས་ཞེ་འདོད་ལ་ཡང་མ་སོང་བའི་རྩོད་ཚུལ་ཡིན་
- 80 -



—ལེའུ་གཉིས་པའི་མཆན།
ནོ། །ཞེས་བྱུང་། བསྡུས་གྲྭའི་མཐའ་དཔྱོད་ལས། རྟོག་པ་ཆོས་ཅན། ཁྱོད་ཀྱི་ཡུལ་དུ་མ་བྱས་པའི་ཤེས་
བྱའི་ཆ་འགའ་ཞིག་ཡོད་པར་ཐལ། ཁྱོད་ཀྱིས་ཤེས་བྱའི་ཆ་འགའ་ཞིག་ཡུལ་དུ་བྱས་ནས་འགའ་ཞིག་ཡུལ་དུ་
མ་བྱས་པ་དེ་ཡིན་པའི་ཕྱིར། འདོད་ན། གཞི་གྲུབ་ན་རྟོག་པའི་ཡུལ་ཡིན་པས་མ་ཁྱབ་པས་ཐལ། འདོད་
པའི་ཕྱིར། ཞེས་གསུངས་པ་དང་བསྡུར་ན་ས་སྤྲོ་བར་བྱའོ། །
༤༣/༥/༣ དེ་ཆོས་ཅན། སེམས་ཅན་གྱི་རྒྱུད་ཀྱིས་བསྡུས་པར་ཐལ། གཞན་ངེས་ཚད་མ་ཡིན་
པའི་ཕྱིར། ཁྱབ་སྟེ། སངས་འཕགས་ཀྱི་རྒྱུད་ཀྱི་གཞན་ངེས་ཚད་མ་མེད་པའི་ཕྱིར། ཞེས་བྱུང་། གསར་
བུ་རྣམས་ལ་དཔྱོད་པའི་སྒོ་ཙམ་བཏོད་ཕྱིར་མུན་མདའ་རེ་འཕེན་ན། ཡོད་པ་གང་ཞིག སངས་འཕགས་
ཀྱི་རྒྱུད་ཀྱི་ཁྱོད་མེད་ན་ཁྱོད་སེམས་ཅན་གྱི་རྒྱུད་ཀྱིས་བསྡུས་པས་ཁྱབ་པར་ཐལ། འདོད་ན། བཅད་ཤེས་
ཆོས་ཅན། དེར་ཐལ། དེའི་ཕྱིར། འདོད་ན། ཁྱོད་ཡིན་ན་སེམས་ཅན་གྱི་རྒྱུད་ཀྱིས་བསྡུས་པས་ཁྱབ་
པར་ཐལ། ཤེས་པ་སེམས་ཅན་གྱི་རྒྱུད་ཀྱིས་བསྡུས་པ་མ་ཡིན་པའི་རྒྱུ་མཚན་ཡོད་པའི་ཕྱིར། འདོད་ན།
མངོན་སུམ་སྐད་ཅིག་གཉིས་པ་ཆོས་ཅན། སེམས་ཅན་གྱི་རྒྱུད་ཀྱིས་བསྡུས་པར་ཐལ། བཅད་ཤེས་ཡིན་
པའི་ཕྱིར། འདོད་ན། སངས་འཕགས་ཀྱི་རྒྱུད་ན་ཁྱོད་མེད་པར་ཐལ། ཁྱོད་སེམས་ཅན་གྱི་རྒྱུད་ཀྱིས་
བསྡུས་པའི་ཕྱིར། ཞེས་དཔྱད་ཆོག་གམ་སྙམ་མོ། །
ལྟག་ཆོད་སོགས་ཀྱི་མཆན།
༥༥/༥/༦ གཏན་ཚིགས་མི་འདོད་པར་མཚུངས་པའི་ལྟག་ཆོད་དང་། ཞེས་བྱུང་། སྔ་རྒོལ་
གྱིས། བསྒྲུབ་བྱ་སྒྲུབ་ནུས་ཀྱི་རྟགས་བཀོད་པའི་ཚེ་ཕྱི་རྒོལ་གྱིས་རྟགས་དང་བསྒྲུབ་བྱ་ཕྲད་ན་རྒྱ་མཚོ་དང་
ཆུ་ཕྲད་པ་བཞིན་དུ་གཅིག་ཏུ་འགྱུར་ལ། མ་ཕྲད་ན་སྒྲ་ལ་མིག་གི་གཟུང་བྱ་ལྟར་སྒྲུབ་མི་ནུས་སོ། །ཞེས་
= 81
-



རྣམ་འགྲེལ་མཐའ་དཔྱོད་ཀྱི་མཆན་འགྲེལ།
པའི་སུན་འབྱིན་ལྟར་སྣང་ལྟ་བུའོ། །
༥༥//ན/༦ རྟགས་ལ་སྐུར་བ་འདེབས་པའི་ལྟག་ཆོད་དང་། ཞེས་བྱུང་། དུང་སྒྲ་མི་རྟག་སྒྲུབ་
ལ་རྩོལ་བྱུང་རྟགས་སུ་བཀོད་པའི་ཚེ་ཕྱི་རྒོལ་གྱིས། རྟགས་སྔ་ན་དེའི་ཚེ་བསྒྲུབ་བྱ་མེད་པས་སྒྲུབ་མི་ནུས་ལ།
འཕྱིས་ན་བསྒྲུབ་བྱ་གྲུབ་ཟིན་པས་རྟགས་མི་དགོས་ཤིང་། དུས་མཉམ་ན་རྭ་གཡས་གཡོན་ལྟར་རྟགས་
དང་རྟགས་ཅན་དུ་མི་འགྲོའོ་ཞེས་པའི་སུན་འབྱིན་ལྟ་བུའོ། ། བརྟགས་པ་དང་མཚུངས་པའི་དེ་དང་།
ཞེས་བྱུང་
། ཕ་རོལ་བས་མི་རྟག་པ་སྒྲའི་ཁྱད་ཆོས་དོན་གཞན་དུ་སྒྲོ་བཏགས་ནས། དུས་ནམ་ཡང་མི་རྟག་
པའི་རྗེས་སུ་འགྲོ་ན་སྒྲ་དེ་རྟག་པར་འགྱུར་ཞེས་པ་ལྟ་བུའི་སུན་འབྱིན་ནོ། །མ་བརྗོད་པར་མཚུངས་པའི་དེ་
དང་། ཞེས་བྱུང་། རྟགས་སྔ་མ་དེ་ཉིད་ལ་སྔར་སྒྲ་མི་རྟག་པར་སྒྲུབ་པར་རྟགས་འདི་མ་སྨྲས་པས་རྟག་
པར་ཐལ་ཟེར་བ་ལྟ་བུའོ། ། །
༥༥/བ༼ ༡ མ་སྐྱེས་པར་མཚུངས་པའི་དེ་དང་། ཞེས་བྱུང་། རྩོལ་སྒྲ་རྣམས་རྩོལ་བྱུང་རྟགས་སུ་
བཀོད་ན་མི་རྟག་པར་འགྲུབ་ཏུ་ཆུགས་ཀྱང་རྩོལ་མ་བྱུང་གི་སྒྲ་རྣམས་ལ་རྩོལ་བྱུང་རྟགས་སུ་འགོད་མི་རུང་
བས་རྟག་པརདོན་གྱིས་ཁས་བླངས་སོ་ཞེས་པའི་སུན་འབྱིན་ལྟ་བུའོ། །འབྲས་མཚུངས་ཀྱི་དེ་དང་། ཞེས་
བྱུང་། སྒྲའི་བྱས་པ་བུམ་པ་ལ་མེད་ བུམ་པའི་བྱས་པ་སྒྲ་ལ་རྗེས་སུ་མི་འགྲོ་བས་སྒྲ་མི་རྟག་པར་སྒྲུབ་མི་
ནུས་ཞེས་པ་ལྟ་བུའོ། །ཆོས་མཐུན་མཚུངས་པའི་དེ་དང་
། ཞེས་བྱུང་ བུམ་པ་མཐུན་དཔེར་བྱས་ནས།
རྩོལ་བྱུང་གིས་དུང་སྒྲ་མི་རྟག་པར་སྒྲུབ་པ་ན། ཕྱི་རྒོལ་གྱིས་ནམ་མཁའ་མཐུན་དཔེར་བྱས་ནས། ལུས་
ཅན་མ་ཡིན་པའི་རྟགས་ཀྱིས་དུང་སྒྲ་རྟག་པར་སྒྲུབ་པ་ལྟ་བུའོ། །ཆོས་མི་མཐུན་མཚུངས་པའི་དེ་དང་
ཞེས་བྱུང་། མི་རྟག་སྟེ། རྩོལ་བྱུང་ཡིན་པའི་ཕྱིར་ཞེས་པའི་རྟགས་ཀྱི་མི་མཐུན་དཔེར་ནམ་མཁའ་བཀོད་
ན་དཔེ་དེའི་མི་མཐུན་ཕྱོགས་བུམ་པ་དང་སྒྲ་གཉིས་ལུས་ཅན་མིན་པར་ཆོས་མི་མཐུན་པས་ལུས་ཅན་མིན་
- 82 -



ལེའུ་གཉིས་པའི་མཆན།
པའི་སྒྲ་རྟག་པར་ཡང་འགྱུར་ཞེས་པ་ལྟ་བུའོ། །རྣམ་རྟོག་མཚུངས་པའི་དེ་དང་། ཞེས་བྱུང་། བུམ་པ་
ཚོས་པ་དང་མིག་ཤེས་ཀྱི་གཟུང་བྱ་ཡིན་པས་མི་རྟག་པར་འགྱུར་ན། སྒྲ་ལ་དེ་མ་ཚང་བས་རྟག་གོ་ཞེས་པ་
ལྟ་བུའོ། ། ཁྱད་མེད་མཚུངས་པའི་དེ་དང་། ཞེས་བྱུང་། བུམ་པ་སྒྲ་མི་རྟག་པའི་མཐུན་དཔེར་བཀོད་
པའི་ཚེ་ཕྱི་རྒོལ་གྱིས་བུམ་པའི་ཆོས་ཀུན་སྒྲ་ལ་ཡོད་དགོས་པ་དང་། སྒྲའི་ཆོས་ཀུན་བུམ་པ་ལ་ཡོད་དགོས་
ཞེས་པའི་ལན་ལྟ་བུའོ། །དམིགས་པ་མཚུངས་པའི་དེ་དང་། ཞེས་བྱུང་། དུང་སྒྲ་མི་རྟག་སྒྲུབ་ལ་རྩོལ་
བྱུང་བཀོད་པའི་ཚེ། ཕྱི་རྒོལ་གྱིས་དེ་རྟགས་མ་ཡིན་ཏེ། དེ་མེད་ཀྱང་གྲུབ་པའི་ཕྱིར་ཞེས་པ་ལྟ་བུའོ། ། །
བ/༢/ ཐེ་ཚོམ་མཚུངས་པའི་དེ་དང་། ཞེས་བྱུང་། རྩོལ་བྱུང་གསལ་བ་དང་སྐྱེ་བ་གཉིས་ཀར་
མཐོང་བས་དེ་གང་ཡིན་སྙམ་དུ་ཐེ་ཚོམ་ཟ་བས་རྟགས་དེས་སྒྲུབ་མི་ནུས་ཞེས་པ་ལྟ་བུའོ། །དོན་གོ་
མཚུངས་པའི་དེ་དང་། ཞེས་བྱུང་། དུང་སྒྲ་རྩོལ་བྱུང་ཡིན་པས་མི་རྟག་ན། གློག་རྩོལ་བྱུང་མིན་པས་རྟག་
པར་དོན་གྱིས་ཐོབ་བོ་ཞེས་པ་ལྟ་བུའོ། །ཐལ་འགྱུར་མཚུངས་པའི་དེ་དང་བཅུ་བཞིར་འདུ་བའི་ཕྱིར།
ཞེས་བྱུང་། བུམ་པ་ཁོ་ན་མི་རྟག་པ་ལ་རྟགས་ཅི་ཡོད་ཅེས་མ་གྲུབ་པར་རྩོད་པ་ལྟ་བུའོ། །ལྟག་ཆོད་ལ་ད་
དུང་འཕེལ་བ་དང་འགྲིབ་པ་དང་རྗོད་བྱེད་དང་རྗོད་བྱེད་མ་ཡིན་པ་དང་འཐད་པ་དང་དཔེ་ཟླ་དང་སྐབས་
མཚུངས་པ་སོགས་ཡོད་པའི་ཕྱིར་ན་མ་ཁྱབ་སྟེ། ཞེས་བྱུང་། འདི་རྣམས་རིགས་པ་བརྟག་པ་ལས་
གསུངས་པའི་ལྟག་ཆོད་བཅུ་ཡིན་ཏེ། རིམ་བཞིན་བཀོད་ན། རྩོལ་བྱུང་གི་རྟགས་ཀྱིས་དུང་སྒྲ་མི་རྟག་
པར་སྒྲུབ་པ་ལ་བུམ་པ་མཐུན་དཔེར་བཀོད་པའི་ཚེ ཕྱི་རྒོལ་གྱིས་བུམ་པ་མཐོང་བ་བཞིན་དུ་སྒྲ་ཡང་
མཐོང་དགོས་ཞེས་དཔེའི་ཆོས་རྩོད་གཞི་ལ་འཕེལ་བ་ལྟ་བུ་ནི། འཕེལ་བ་མཚུངས་པའི་ལྟག་ཆོད་དང་།
སྒྲ་མིག་ཤེས་ཀྱིས་མི་མཐོང་ན་བུམ་པ་ཡང་མི་མཐོང་བར་འགྱུར་ཞེས་པ་ལྟ་བུ་ནི། འགྲིབ་པ་མཚུངས་པའི་
ལྟག་ཆོད་དང་། སྒྲ་མི་རྟག་པ་བསྒྲུབ་བྱར་བརྗོད་ན་བུམ་པ་མི་རྟག་པ་ཡང་བསྒྲུབ་བྱར་བརྗོད་པ་ནི། རྗོད་
- 83 -



རྣམ་འགྲེལ་མཐའ་དཔྱོད་ཀྱི་མཆན་འགྲེལ། -
པམཚུངས་ང་འི་ལྟག་ཆོད་དང་ བུམ་པ་མི་རྟག་པ་དེ་ལྟར་མིན་ན་གཅིག་ཤོས་ཀྱང་བསྒྲུབ་བྱ་མ་ཡིན་པར་
རྗོད་པ་མ་རྗོད་པ་མཚུངས་པའི་ལྟག་ཆོད་དང་། རྩོལ་བྱུང་གིས་དུང་སྒྲ་མི་རྟག་པར་འགྲུབ་ན་ལུས་ཅན་མ་
ཡིན་པས་སྒྲ་རྟག་པར་འགྲུབ་ཅེས་རྩོད་པ་རིགས་པ་མཚུངས་པའི་ལྟག་ཆོད་དང་། སྒྲ་མི་རྟག་སྟེ། ཤེས་བྱ་
ཡིན་པའི་ཕྱིར་ཞེས་བཀོད་པ་ན་ནམ་མཁའ་དཔེར་བཀོད་པ་ན་རྟག་པར་འགྱུར་ཞེས་རྩོད་པ་སོ་སོའི་དཔེ་
དང་མཚུངས་པའི་ལྟག་ཆོད་དང་། སྒྲ་མི་རྟག་པ་ལ་སྒྲུབ་བྱེད་ཡན་ལག་ཅི་ཙམ་བཀོད་ན། དཔེ་བུམ་པ་ལ་
ཡང་ཡན་ལག་དེ་ཙམ་བཀོད་དགོས་ཞེས་རྩོད་པ་བསྒྲུབ་བྱ་དང་མཚུངས་པའི་ལྟག་ཆོད་དང་། བྱས་རྟགས་
ཀྱིས་སྒྲ་མི་རྟག་པར་སྒྲུབ་ན་ཆོས་ ཐམས་ཅད་རྩོད་གཞིར་ཅི་སྟེ་མི་འཛིན་ཞེས་རྩོད་པ་མི་རྟག་པ་དང་
མཚུངས་པའི་ལྟག་ཆོད་དང་
། རྩོལ་བྱུང་དུང་སྒྲ་མི་རྟག་པར་སྒྲུབ་པའི་མཐུན་ཕྱོགས་གློག་ལ་མ་གྲུབ་ན།
རྫ་བུམ་སོགས་ལ་ཡང་མ་གྲུབ་པར་མཚུངས་པས་གང་ལ་ཡོད་པ་དེ་ལའང་སྒྲུབ་པར་མི་ནུས་པར་མཚུངས་
སོ། །ཞེས་པ་རབ་བྱེད་དང་མཚུངས་པའི་སྟག་ཆོད་དང་། རིགས་པ་ཅན་པའི་ལུགས་བཀག་པ་ལ། ཕྱིས་
ཀྱི་མི་དག་གིས་དེ་དུས་ལས་རྒྱལ་བས་སྒྲུབ་བྱེད་ཕྱིན་ཅི་ལོག་ཏུ་སོང་ཞེས་རྩོད་པ་དུས་ལས་འདས་པ་
མཚུངས་པའི་ལྟག་ཆོད་དོ། །དེས་ན། འཐད་པ་མཚུངས་པ་དང་རིགས་པ་མཚུངས་པ་དོན་གཅིག་ལ།
སྐབས་མཚུངས་དང་རབ་བྱེད་མཚུངས་པ་དོན་གཅིག་སྟེ་གཞན་རྣམས་སླའོ། །དེ་ལྟར་ལྟག་ཆོད་ཉེར་
བཞིའི་དང་བོ་བཅུ་བཞི་ཚད་མ་ཀུན་བཏུས་སུ་བཤད་ལ། ལྷག་མ་བཅུ་ཀུན་བཏུས་རང་འགྲེལ་དུ་ལུང་
འདྲེན་གནང་བའི་རིགས་པ་བརྟག་པ་ལས་གསུངས་སོ། །སྔ་རྒོལ་གྱིས་རྟགས་སྦྱོར་ཡང་དག་ལ་ལན་ལོག་
པ་བཏབ་ནས་སྐྱོན་བརྗོད་པའི་ཆ་ནས་བཞག་པའི་སུན་འབྱིན་ལྟར་སྣང་དེ། ལྟག་ཆོད་ཀྱི་མཚན་ཉིད།
ལྟག་ཆོད་ཡིན་ན་གོང་གི་དེ་གང་རུང་ཡིན་མི་དགོས་ཏེ། ལན་ལོག་པ་ཐམས་ཅད་ལྟག་ཆོད་ཡིན་ནོ། །
༦༣/༣/༣ འདི་རིགས་ལ་འཁྲུལ་ནས་ཆོས་གྲགས་ཀྱི་ངོར་བྱས་པ་སྒྲ་མི་རྟག་པར་སྒྲུབ་པའི་
- 84 -



-ལེའུ་གཉིས་པའི་མཆན།
རྟགས་ཡང་དག་མ་ཡིན་ཟེར་རོ། །ཞེས་བྱུང་། ཁ་ཅིག་འདིས། སྒྲ་མི་རྟག་པ་ཆོས་གྲགས་ཀྱི་ངོར་བསྒྲུབ་
བྱ་ཡིན་པར་ཐལ། བྱས་པ་དེའི་ངོར་རྟགས་ཡང་དག་ཡིན་པའི་ཕྱིར། རྟགས་ཁས་ཟེར་ན་མི་མཚུངས་ཏེ།
སྡེ་བདུན་རྒྱན་ལས། སྔ་རྒོལ་གྱིས་སྒྲ་མི་རྟག་པར་གྲུབ་པ་དེ་སྒྲ་མི་རྟག་པ་སྔ་རྒོལ་གྱི་ངོར་བསྒྲུབ་བྱ་མིན་པའི་
སྒྲུབ་བྱེད་ཡིན་ལ། སྔ་རྒོལ་གྱིས་དེ་སྒྲུབ་ཀྱི་ཚུལ་གསུམ་ཚད་མས་ངེས་པ་དེ་སྔ་རྒོལ་གྱི་ངོར་བྱས་པ་དེ་སྒྲུབ་ཀྱི་
རྟགས་ཡང་དག་ཡིན་པའི་སྒྲུབ་བྱེད་དུ་འགྱུར་བའི་ཕྱིར་རོ། །ཞེས་གསུངས་པའི་ཕྱིར་རོ། །
༦༤/༠/༦ ཚིག་དོན་དྲུག་ཀྱང་འགལ་བར་འདོད་པའི་ཕྱིར། ཞེས་བྱུང་། གསར་བུ་དག་གི་བློ་
སྒོ་འབྱེད་ཕྱིར་དཔྱོད་པའི་སྒོ་ཙམ་བཏོད་ན། དེ་རྣམས་མི་འགལ་བར་ཐལ། རྫས་དང་སྤྱིའི་གཞི་མཐུན་
ཡོད་པ་གང་ཞིག ཡོན་ཏན་དང་དེའི་གཞི་མཐུན་ཡོད། ལས་དང་དེའི་གཞི་མཐུན་ཡོད་པའི་ཕྱིར། དེ་
དག་དང་ཡོད་པ་ཉིད་ཀྱི་གཞི་མཐུན་ཡོད་པ་གང་ཞིག ཡོད་པ་ཉིད་སྤྱི་ཡིན་པའི་ཕྱིར། དང་བོ་གྲུབ་སྟེ།
ཡོད་པའོ་སྙམ་དུ་འཛིན་པའི་ཤེས་པའི་སྣང་ཡུལ་དུ་གྱུར་བའི་ས་དེ་དེ་ཡིན་པའི་ཕྱིར། གཉིས་པ་གྲུབ་སྟེ།
ཡོད་པའོ་སྙམ་དུ་འཛིན་པའི་ཤེས་པའི་སྣང་ཡུལ་དུ་གྱུར་བའི་གཟུགས་ཀྱི་སྐྱེ་མཆེད་དེ་ཡིན་པའི་ཕྱིར།
གསུམ་པ་གྲུབ་སྟེ། ཡོད་པའོ་སྙམ་དུ་འཛིན་པའི་ཤེས་པའི་སྣང་ཡུལ་དུ་གྱུར་བའི་འདེགས་པ་དེ་དེ་ཡིན་
པའི་ཕྱིར། ཞེས་ཕྱོགས་སྔའི་གཞུང་ལ་དཔྱོད་པ་འཇུག་ཕྱིར་རང་དགར་འཕངས་སོ། །གཞན་ཡང་། སྤྱི་
དང་བྱེ་བྲག་གཉིས་ཆོས་ཅན། ཁྱོད་གཉིས་ཡོད་པ་མ་ཡིན་པར་ཐལ། ཁྱོད་གཉིས་ལ་ཡོད་པའོ་སྙམ་དུ་
འཛིན་པའི་ཤེས་པའི་སྣང་ཡུལ་དུ་གྱུར་བའི་ཡོད་པ་ཉིད་མི་འཇུག་པའི་ཕྱིར། དེར་ཐལ། ཊིཀ་ཆེན་ལས།
དེ་ལ་ཁྱབ་པའི་སྤྱི་དང་། ཉི་ཚེ་བའི་སྤྱི་གཉིས། དང་བོ་ནི། ཡོད་པ་ཉིད་ཅེས་བྱ་སྟེ། དེ་ཡང་རྫས་དང་
ཡོན་ཏན་དང་ལས་གསུམ་པོ་མཐའ་དག་ལ་འཇུག་ཅིང་། གསུམ་པོ་ལས་གཞན་ལ་མི་འཇུག་ལ། གསུམ་
པོ་དེ་དག་ལ་ཡོད་པའོ་སྙམ་དུ་འཛིན་པའི་ཤེས་པའི་སྣང་ཡུལ་དང་། དེ་ལྟར་བརྗོད་པའི་སྒྲ་དོན་དུ་གྱུར་བ་
- 85 -



རྣམ་འགྲེལ་མཐའ་དཔྱོད་ཀྱི་མཆན་འགྲེལ།
སྒྲ་བློ་དེ་དག་གི་རྒྱུར་གྱུར་པ་སྟེ། ཞེས་གསུངས་པའི་ཕྱིར།
༦༨/ན/༡ སྔགས་ཀྱི་སྐབས་སུ་ཡང་ཆོས་གྲགས་ཕྱིན་ཆད་ཀྱི་སངས་རྒྱས་ཡེ་ཤེས་དང་རྒྱལ་བས་
བྱིན་དང་དཔལ་འབྲས་རྡོ་རྗེ་དང་། ཨ་བྷ་ཡ་དང་ཐ་ག་ན་སོགས་དུ་མས་རྣམ་འགྲེལ་རང་ནས་བཤད་པའི་
ཕྱིར། ཞེས་བྱུང་། སྔགས་རིམ་ཆེན་མོ་ལས། འདིར་ཤན་ཏི་བས་གནས་གྱུར་མི་ལྡོག་པ་རྣམ་འགྲེལ་གྱི་
འཚེ་བ་མེད་དང་ཞེས་སོགས་ཀྱིས་བསྒྲུབས་ཤིང་། དཔལ་འབྲས་རྡོ་རྗེས་བདག་ཡོད་ན་ནི་གཞན་དུ་
ཤེས། །ཞེས་སོགས་ཀྱིས་འཁོར་བའི་རྩ་བ་བདག་འཛིན་དུ་བསྒྲུབས་ལ། སྒྲུབ་ཐབས་ཀུན་བཟང་གི་ལྟ་བ་
གཏན་འབེབས་ཀྱི་སྐབས་སུ། ཐ་ག་ན་དང་དཔལ་འབྲས་རྡོ་རྗེས་རྣམ་འགྲེལ་གྱི་ལུང་དྲངས་ནས་ལྟ་བ་
གཏན་ལ་དབབ་ཅིང་། སྔགས་ཀྱི་པཎ་ཊི་ཏ་གཞན་མང་བོས་ཀྱང་རྣམ་འགྲེལ་གྱི་ལུང་ཁུངས་སུ་བྱས་ནས་
བསྒྲུབས་པ་མང་བས། ཞེས་གསུངས་པ་ལྟར་རོ། །འོན་ཀྱང་། ཐ་ག་ན་ཆོས་ཀྱི་གྲགས་པའི་སྔགས་ཀྱི་
སློབ་དཔོན་ཡིན་པར་གཞན་དུ་འབྱུང་བས་དཔྱད་བྱ་ཅུང་ཟད་སྣང་ངོ། །
༧༠/༠/༦ ཉན་རང་དགྲ་བཅོམ་པའི་རྒྱུད་ཀྱི་དེ་འདྲ་བའི་སྙིང་རྗེ་ཆེན་པོ་ཆོས་ཅན། ཞེས་བྱུང་
།
འདི་ཀུན་མཁྱེན་བླ་མས་བློ་གྲོས་རྒྱ་མཚོས་ཞུས་པའི་མདོ་དང་། སྒོམ་རིམ་བསྡུར་བའི་ལེགས་བཤད་བླ་ན་
མེད་པ་ཡིན་པ་གཞིར་བྱས་ལ། ཆོས་གྲྭའི་སྐབས་སུ་སྤྲོ་ཚུལ་ནི། ཉན་རང་ལ་སྙིང་རྗེ་ཆེན་པོ་མེད་པར་ཐལ།
སྙིང་རྗེ་ཆེན་པོ་ལ་གཞན་དོན་ཁུར་འཁྱེར་གྱི་སྙིང་རྗེ་དགོས་པའི་ཕྱིར། དེར་ཐག ད་ལྟར་གྱི་སངས་རྒྱས་
མངོན་སུམ་པའི་ཏིང་ངེ་འཛིན་གྱི་མདོ་ལས། བདག་གིས་སེམས་ཅན་འདི་དག་འཁོར་བའི་ལམ་ངན་པ་
ལས་བསྒྲལ་ཏེ་ལམ་བཟང་བོར་འགོད་པར་བྱའོ་སྙམ་པ་གང་ཡིན་པ་དེ་ནི་སྙིང་རྗེ་ཆེན་པོ་ཞེས་བྱའོ་ཞེས་
གསུངས་པའི་ཕྱིར། དེ་སྙིང་རྗེ་ཆེན་པོ་ཡིན་ཀྱང་སྙིང་རྗེ་ཆེན་པོ་ལ་དེ་མི་དགོས་ཟེར་ན། མི་འཐད་པར་
ཐལ། མདོ་དེ་ཉིད་ལས། སྲེད་མེད་ཀྱི་བུ་གཞན་ཡང་བྱམས་པ་དང་། སྙིང་རྗེ་ཡིན་ལ། བྱམས་པ་ཆེན་པོ་
- 86 -



ལེའུ་གཉིས་པའི་མཆན།
ཡང་མིན། སྙིང་རྗེ་ཆེན་པོ་ཡང་མ་ཡིན་པ་ཡོད་དེ། བྱམས་པ་ཆེན་པོ་དང་སྙིང་རྗེ་ཆེན་པོ་གང་ཡིན་པ་དེ་
ནི་ཉན་ཐོས་དང་རང་སངས་རྒྱས་ཐམས་ཅད་ལ་མེད་དོ། །ཞེས་དང་། བློ་གྲོས་རྒྱ་མཚོས་ཞུས་པའི་མདོའི་
ལེའུ་དགུ་བ་ལས། བློ་གྲོས་རྒྱ་མཚོ ཉན་ཐོས་ཀྱི་ཐེག་པ་བའི་གང་ཟག་འཁོར་བས་འཇིགས་སྐྲག་པ་སྲིད་
པ་ལ་ཀུན་ཏུ་འབར་བར་བལྟ་སྟེ། སེམས་ཅན་རྣམས་ཡལ་བར་བོར་ནས་སྙིང་རྗེ་ཆེན་པོ་དང་བྲལ་ཏེ་ཞེས་
ངང། བསོད་ནམས་ཐམས་ཅད་སྡུད་པའི་ཏིང་ངེ་འཛིན་གྱི་མདོར། སྙིང་རྗེ་ཡིན་ལ་སྙིང་རྗེ་ཆེན་པོ་མ་
ན་པ་ནི་གང་ཞེ་ན། ཉན་རང་གི་རྒྱུད་ཀྱི་སྙིང་རྗེ་ལྟ་བུའོ། །ཞེས་གསུངས་པའི་ཕྱིར།
༧༢/བ/༢ ཞེས་པས་ཐེག་ཆེན་གྱི་འཇུག་སྒོ་སེམས་བསྐྱེད་ཡིན་པ་ར་བསྟན་ཅིང་
། ཞེས་བྱུང་།
སྤྲོ་ཚུལ་ནི། ཐེག་ཆེན་གྱི་འཇུག་སྒོ་སེམས་བསྐྱེད་མ་ཡིན་པར་ཐལ། ཐེག་ཆེན་པ་ཡིན་ན་ཁྱོད་ཀྱི་རྒྱུད་ན་
སེམས་བསྐྱེད་ལྡན་པས་མ་ཁྱབ་པའི་ཕྱིར། དེར་ཐལ། དེ་ལྟར་མདོ་ཡི་དགོངས་པ་ཡིན་པ་གང་ཞིག
བསྟན་བཅོས་ཀྱི་དགོངས་པའང་ཡིན་པའི་ཕྱིར། དང་བོ་གྲུབ་སྟེ། བྱང་སེམས་ཡིན་ན་སེམས་བསྐྱེད་པས་
མ་ཁྱབ་པའི་ཕྱིར། མདོ་ཏིང་ངེ་འཛིན་གྱི་རྒྱལ་བོ་ལས། བྱང་ཆུབ་སེམས་དཔའ་གང་བྱང་ཆུབ་ཏུ་སེམས་
མ་བསྐྱེད་པར་ལུང་བསྟན་པས་ལུང་བསྟན་པ་ཚད་མེད་པ་དག་ཡོད་དོ། ། ཞེས་གསུངས་པའི་ཕྱིར།
དགག་སྒྲ་ལྷག་སྐྱོན་ཀྱང་མ་ཡིན་ཏེ། སྐབས་འདིར་ལུང་བསྟན་པ་བཞི་གསུངས་ཏེ། སེམས་མ་བསྐྱེད་པར་
ལུང་བསྟན་པ། སེམས་བསྐྱེད་མ་ཐག་མ་ཐག་ཏུ་ལུང་བསྟན་པ། གསང་སྟེ་ལུང་བསྟན་པ། བཟོད་པ་
ཐོབ་ནས་ལུང་བསྟན་པ་བཅས་ལུང་བསྟན་པ་བཞི་མདོ་ཉིད་ན་གསལ་བའི་ཕྱིར། རྟགས་གཉིས་པ་གྲུབ་
སྟེ། མན་ངག་བདུན་གྱི་དྲུག་པ་ལྷག་བསམ་པ་དེ་ཉིད་ཐེག་ཆེན་པ་ཡིན་པ་གང་ཞིག སེམས་བསྐྱེད་མ་
སྐྱེས་པའི་ཕྱིར། དང་པོ་གྲུབ་སྟེ། ལམ་རིམ་ཆེན་མོ་ལས། སེམས་ཅན་ཐམས་ཅད་ལ་བདེ་བ་སྒྲུབ་པ་དང་
སྡུག་བསྔལ་སེལ་བ་རང་གི་ཁུར་དུ་བཞེས་པ་ནི་ཐེག་ཆེན་པ་མིན་པ་ལ་མེད་པས་སྙིང་སྟོབས་ཀྱི་བསམ་པ་
- 87
-



རྣམ་འགྲེལ་མཐའ་དཔྱོད་ཀྱི་མཆན་འགྲེལ་
ལྷག་པའི་ལྷག་བསམ་བསྐྱེད་དགོས་སོ། །ཞེས་གསུངས་པའི་ཕྱིར། གཉིས་པ་སླའོ། །
༡༠༦/༠/༡ ད་ལྟར་གྱི་ཉེས་པའི་རྟེན་དང་སོགས་བྱུང། མདོ་དྲན་པ་ཉེར་བཞག་ལས། སྐད་
ཅིག་མ་གཅིག་ཏུ་འཇུག་པ་ཉིད་ཀྱིས་མི་རྟག་པ་དང་། དབང་ཕྱུག་རྟག་པ་དང་བྲལ་བ་ཉིད་ཀྱིས་སྟོང་བ་
དང་། དབང་ཕྱུག་དང་བྲལ་བ་ཉིད་ཀྱིས་བདག་མེད་པ་དང་། ཉོན་མོངས་པ་འཇིག་པ་ཕ་རོལ་ཏུ་འགྲོ་བ་
ཉིད་ཀྱིས་སྡུག་བསྔལ་བ་ཡིན་ཏེ། །ཞེས་དང་། རྒྱུ་དང་རྐྱེན་ཉིད་ཀྱིས་མི་རྟག་པ་དང་། གནོད་པ་ཉིད་
ཀྱིས་སྡུག་བསྔལ་བ་དང་
། སྐྱེ་བ་དང་བྲལ་བ་ཉིད་ཀྱིས་སྟོང་བ་དང་། རང་དབང་དུ་མི་འཇུག་པ་ཉིད་ཀྱིས་
བདག་མེད་པ་ཡིན་ཏེ། ཞེས་ཀྱང་གསུངས་སོ། །
༡༡༠//༥ ཁྱད་པར་བཅུ་དྲུག་གི་གཙོ་བོ་སྟོང་ཉིད་དང་ལྷག་མ་དེའི་སྨིན་བྱེད་ཡིན་པའི་ཕྱིར།
ཞེས་བྱུང་། འདི་གསར་རྟོགས་ཀྱི་གོ་རིམ་མ་ཡིན་པར་རྟོགས་ཟིན་གོམས་པའི་སྐབས་སུ་བཅུ་བཞི་བོ་དེས་
སྟོང་བདག་མེད་རྟོགས་པའི་བློས་ཉོན་མོངས་སྤོང་བའི་གྲོགས་བྱེད་པའི་དོན་དུ་གསུང་ས་སོ། །
བྲིས་བཤུས་ནག་ནོག་དྲི་མས་ཡིག་ཆའི་བཞིན། །
ལྟ་བའི་གོ་སྐབས་འཕྲོག་པ་ཡོངས་བཏང་སྟེ། །
རྒྱ་ཆེན་ཉུང་ངུར་སྒྲིལ་བའི་འཁར་བ་འདི། །
རེ་ཞིག་བློ་གྲོས་ངལ་བའི་ཨོམ་ཚུགས་སོ། །
- 88 -



-ལེའུ་གསུམ་པའི་མཆན།
ལེའུ་གསུམ་པའི་མཆན།
༄༅། །རྣམ་འགྲེལ་མཐའ་དཔྱོད་ཀྱི་མཆན་འགྲེལ་ཀུན་མཁྱེན་
ཞལ་ལུང་ལས་ལེའུ་གསུམ་པའི་མཆན།
༄༅། །མ་སྨད་ཐུགས་བསྐྱེད་ས་བོན་གྲུང་བོ་ལས། །
སྐལ་བཟང་འདོད་འཇོའི་དཔག་བསམ་མེ་ཏོག་གིས། །
འཛམ་གླིང་རྒྱན་དྲུག་མཆེད་པོར་མངོན་བཞེངས་པ། །
ཆོས་ཀྱི་འཁོར་སྒྱུར་འཇམ་དབྱངས་བཞད་པར་འདུད། །
གཞལ་བྱའི་གྲངས་ངེས་སྐབས་ཀྱི་མཆན།
༣/༢/༥ འདོད་མི་ནུས་ཏེ། བེམ་པོ་ཡིན་པའི་ཕྱིར། ཞེས་བྱུང་ འདི་ངེས་པ་འདྲེན་ནུས་ཀྱི་
ཚུལ་དུ་མི་སྣང་བའི་དོན་ཡིན་ཞིང་། མིག་ལ་གཟུགས་སྣང་བ་ཀུན་མཁྱེན་བླ་མ་རང་ཉིད་ཀྱི་དགོངས་པ་
ཡིན་པ་སྤྱན་ལྔའི་ཡིག་ཆར་གསལ་ལོ། །བསྡུས་ཆེན་རྣམ་གཞག་ལས། མིག་གི་གཞལ་བྱ་མེད་པའི་ཕྱིར།
མ་གྲུབ་ན། མིག་ཆོས་ཅན། དེར་ཐལ ཁྱོད་གཟུགས་ཡིན་པའི་ཕྱིར། ཞེས་དང་། རྣམ་ངེས་དར་ཊིཀ་
ལས། བེམ་པོས་དོན་རྟོགས་འཇོག་ན་ཧ་ཅང་ཐལ་བར་འགྱུར་བའི་ཕྱིར་དང་། ཞེས་གསུངས་པ་ནི། ཕྱི་
- 89 -



རྣམ་འགྲེལ་མཐའ་དཔྱོད་ཀྱི་མཆན་འགྲེལ།
རོལ་བས་བློ་བེམ་པོར་འདོད་པ་ལ་དེ་ལྟར་ན་བློས་དོན་མི་རྟོགས་པར་ཐལ། བེམ་པོ་ཡིན་པའི་ཕྱིར། ཞེས་
པའི་དགོངས་པ་དྲི་མ་མེད་པ་ཡིན་ཀྱང་། མདོ་སྡེ་བའི་ལུགས་ལ་སངས་རྒྱས་སར་བེམ་པོ་འཇོག་དགོས་
པས་ཁྱབ་པ་དེ་མེད་པ་འདྲ་སྟེ་དཔྱད་
༥/ན/༤ གངས་རི་སྔོན་པོར་སྣང་བའི་དབང་ཤེས་ཆོས་ཅན། ཁྱོད་ལ་གངས་རི་སྔོན་པོར་སྣང་
བར་ཐལ། ཁྱོད་དེ་འདྲའི་དབང་ཤེས་ཡིན་པའི་ཞེས་བྱུང་། དཔྱོད་པ་འཇུག་པའི་ཕྱིར་ཅུང་ཟད་སྤྲོས་ན།
གངས་རི་སྔོར་སྣང་གི་དབང་ཤེས་ཆོས་ཅན། ཁྱོད་ལ་གངས་རི་སྔོན་པོར་མི་སྣང་བར་ཐལ། དེ་དཀར་
བོར་སྣང་བའི་ཕྱིར་ཏེ། གངས་རི་སྣང་བའི་ཕྱིར། ཁྱབ་པ་ཕྱི་མ་སྤྱ དེ་དཀར་བོ་སྣང་ན་དེ་སྔོན་པོར་མི་
སྣང་དགོས་པར་ཐལ། དུང་དཀར་སེར་བོར་སྣང་བའི་དབང་ཤེས་ལ་དུང་དཀར་བོ་མི་སྣང་བའི་ཕྱིར།
དེར་ཐལ། རིགས་རྒྱན་ལས། ཁྱོད་ལ་དུང་དཀར་བོ་སྣང་བར་ཐལ། དུང་གི་དཀར་བོ་དང་དུང་གི་
དབྱིབས་གཉིས་གྲུབ་བདེ་རྫས་གཅིག་ཡིན་པ་གང་ཞིག་དུང་གི་དབྱིབས་དངོས་སུ་རྟོགས་པའི་སྒྲུབ་འཇུག་
ཚད་མ་ཡིན་པའི་ཕྱིར། རྟགས་ཁས། འདོད་མི་ནུས་ཏེ། ཁྱོད་ལ་དུང་སེར་བོར་སྣང་བའི་ཕྱིར། ཞེས་
གསུངས་པའི་ཕྱིར་
ཚད་མའི་གྲངས་ངེས་སྐབས་ཀྱི་མཆན།
༦/བ/༣ ཛ་གད་ཏ་ལའི་མཁས་དབང་ཞེས་སོགས་བྱུང་། ཛ་གད་ཏ་ལ་ཞེས་པ་རྒྱ་གར་ཤར་
ཕྱོགས་སུ་ཡོད་པའི་མཁས་པའི་གདན་ས་ཞིག་སྟེ་པཎ་ཆེན་ཤཱཀྱ་ཤྲཱི་དང་མན་ངག་རྗེས་འབྲང་མཁན་པོ་ཞི་
བ་འབྱུང་གནས་སམ་དཔལ་ལྡན་རྒྱལ་བོ་སོགས་བཞུགས་མྱོང་བའི་གནས་ཏེ་དེའི་སྐོར་ཅུང་ཟད་གསེར་
ཕྲེང་མཆན་དུ་བཤད་ཟིན་ཏོ། ། །
- 9) –



—ལེའུ་གསུམ་པའི་མཆན།
༧/༠/༢ སྒྲར་ངེས་ནས་རྟག་པ་དང་གཞི་མཐུན་ཚད་མས་ལེགས་ཀྱང་མི་རྟག་པར་ཡོངས་སུ་
གཅོད་མི་ནུས་ན། རྟག་མི་རྟག་ལ་གཉིས་མ་ཡིན་གྱི་ཕུང་སུམ་ཁས་ལེན་དགོས་པ་བཞིན་ཡིན་པའི་ཕྱིར།
ཞེས་བྱུང་། སྒྲ་རྟག་སྟོང་རྟོགས་པའི་རྗེས་དཔག་གིས་སྒྲ་མི་རྟག་པ་ཡོངས་གཅོད་ལ་གྲུབ་ནུས་ཚུལ་ནི།
རྗེས་དཔག་དེས་དངོས་སུ་སྒྲ་རྟག་སྟོང་རྟོགས་ནས་ཤུགས་ཀྱིས་སྒྲ་མི་རྟག་པ་རྟོགས་པ་ཡིན་ནོ། །རྒྱ་ནག་
པ་བསྟན་པའི་ཉི་མའི་བདེན་གཉིས་མཆན་འགྲེལ་ལས། ཕན་ཚུན་སྤང་འགལ་གྱི་དངོས་འགལ་ཡིན་ན་
ཅིག་ཤོས་ཡོངས་གཅོད་ལ་གྲུབ་ན་གཅིག་ཤོས་རྣམ་བཅད་ལ་ཁེགས་དགོས་པ་ཡིན་གྱི། ཅིག་ཤོས་རྣམ་
བཅད་ལ་ཁེགས་ན་ཅིག་ཤོས་ཡོངས་གཅོད་ལ་གྲུབ་དགོས་པ་མིན་ཏེ། ཞེས་བཤད་པ་འཇུག་འགྲེལ་དང་མི་
མཐུན་ཞིང་། ཟིན་བྲིས་ཤིག་ལས་རྣམ་བཅད་ཡོངས་གཅོད་གང་ཟག་ལ་སྦྱར་དགོས་པ་འདྲ་ཞིག་འདུག་
པའང་ཡིག་ཆའི་དགོངས་པར་མི་འགྲོ་ཚུལ་བདག་གིས་གཞན་དུ་བཤད་ཟིན་ཏོ། །
༨/༠/༤ གཞན་ཡང་། མི་རྟག་པ་ཆོས་ཅན། རྟག་པ་དང་ངོ་བོ་གཅིག་པ་ར་ཐལ། བདག་མེད་
དང་ངོ་བོ་གཅིག་པའི་ཕྱིར། འཁོར་གསུམ། ཞེས་བྱུང་། གསར་བུ་རྣམས་ཀྱི་བློ་སྒོ་འབྱེད་ཕྱིར་ཆོས་གྲྭའི་
སྤྲོ་ཚུལ་ལྟར་ཅུང་ཟད་དཔྱད་ན། མདོ་སྡེ་བའི་ལུགས་ལ་རྟག་པ་ཤུགས་ལ་གཞལ་བའི་དངོས་རྟོགས་ལ་མི་
རྟག་པ་དངོས་སུ་འཇལ་བའི་མངོན་སུམ་འཇོག་པ་ཀུན་མཁྱེན་བླ་མའི་རྒྱལ་སྲས་དྲིས་ལན་གྱིས་འགྲུབ་
ཅིང་ ཡིག་ཆ་གཞན་དུའང་རྟག་མི་རྟག་གཉིས་བདག་གཅིག་འབྲེལ་དུ་བཞེད་དེ། ཡོངས་འཛིན་ཕུར་བུ་
ལྕོག་གི་རིགས་ལམ་འཕྲུལ་ལྡེ་ལས། ཆོས་དེ་དང་བདག་གཅིག་འབྲེལ་གྱི་མཚན་ཉིད་ཡོད་དེ། ཁྱོད་ཆོས་
དེ་དང་བདག་ཉིད་གཅིག་པའི་སྒོ་ནས་ཐ་དད། ཆོས་དེ་མེད་ན་ཁྱོད་མེད་དགོས་པའི་ཆོས་དེ་དེ་ཡིན་པའི་
ཕྱིར། མཚན་གཞི་ནི། རྟག་དངོས་གཉིས་དང་བུམ་པ་དང་བུམ་པའི་ལྡོག་པ་ལྟ་བུའོ། །ཞེས་བཤད་ལ།
གཞི་བུམ་པའི་སྟེང་གི་རྟག་དངོས་གཉིས་ངོ་བོ་གཅིག་པས་སྤྱིར་རྟག་དངོས་གཉིས་ངོ་བོ་གཅིག་པར་ཁས་
- 91 ག



རྣམ་འགྲེལམཐའ་དཔྱོད་ཀྱི་མཆན་འགྲེལ། -
ལེན་དགོས་པའི་ཕྱིར་ཏེ། བདེན་གཉིས་ངོ་བོ་གཅིག་པའི་རྒྱུ་མཚན་ཡོད་པའི་ཕྱིར། ཞེས་དཔྱད་ན་ཡིག་
ཆའི་དགོངས་པ་དངོས་གང་ཡིན་གསལ་ལེར་མཐོང་བའི་རེ་བ་ཚེའོ། །
༡༠//༤ མངོན་སུམ་གྱི་སྐད་དོད་པུཏུཏྟཡང་དབང་བོ་དང་དབང་བོ་ལ་བརྟེན་པ་ཞེས་བཤད་
དགོས་པའི་ཕྱིར། ཞེས་བྱུང་། འདི་སྒྲ་སྒྲུབ་བྱས་ན། སོ་སོའི་སྐད་དོད་པྲ་ཏི་དང་དབང་བོའི་སྐད་དོད་ཨ་
ཀྲུ་བཞག ཀཱ་ལ་བ་ལས། ཨིའི་ཡི་གེ་འདྲ་བའི་ཡི་གེ་ཡིན་པ་ལ་ཡ་སྟེ། ཕ་རོལ་དབྱི་བ་ཡང་མ་ཡིན་ནོ། །
ཞེས་པས་རྟགས་ཀྱི་དབྱངས་ཡ་རུ་བསྒྱུར་ཞིང་། སྲོག་གི་ཨ་དང་ཨ་ཀླུའི་ཨ་འདྲ་རིང་བྱས་ནས་མཚམས་
སྦྱར་བས། པཏྟཀླུ་གྲུབ་བོ། །པ་ཎི་བར་སྒྲུབ་ཚུལ་མི་འདྲ་བར་ཡོད་ཀྱང་མངས་དོགས་ནས་མ་བྲིས་ཏེ།
དོན་གཉེར་ཅན་ཡོད་ན་སྡེ་བསྟན་སྒྲ་མདོའི་ཏོ་རྟགས་ཅན་གྱི་གླེགས་བམ་གྱི་ཤོག་གྲངས་བརྒྱ་དང་བཅུ་
གསུམ་པར་གཟིགས་འཚལ་ལོ། །
༡༢/ན/༤ མཐའ་དཔྱད་པ་ལ་ཁ་ཅིག་ན་རེ། རྗོད་བྱེད་སྒྲའི་དངོས་ཀྱི་བརྗོད་བྱ་ཡིན་ན་སྤྱི་
མཚན་ཡིན་པས་ཁྱབ་ ཅེས་སོགས་བྱུང་། འདི་འབྲེལ་སྒྲ་ཆད་པའི་སྐྱོན་འགོག་བྱེད་ཡིན་ཞིང་
། སྤྱིར་
སྒྲའི་དངོས་ཀྱི་བརྗོད་བྱ་ལ་སྤྱི་མཚན་དགོས་མི་དགོས་སྲས་མཆོག་གཉིས་ཀྱང་གསུང་ཟིན་མི་མཐུན་པས་
རྒྱལ་ཚབ་རྗེས་སྒྲའི་དངོས་ཀྱི་བརྗོད་བྱ་པ་སྤྱི་མཚན་མི་དགོས་པར་བཞེད་པས། རྩ་བ་ལས། བརྗོད་བྱ་
ཉིད་ཕྱིར་དེ་དངོས་མིན་ །ཞེས་དང་
། ཁྱད་པར་རྣམས་ལ་སྒྲ་དག་ནི། །འཇུག་པ་སྲིད་པ་ཡོད་མིན་
ཏེ། །ཞེས་པའི་དགོངས་པ་དོན་དམ་པའི་ཁྱད་པར་སྦྱར་ནས་འགྲེལ་ག མཁས་གྲུབ་རྗེས་སྒྲའི་དངོས་ཀྱི་
བརྗོད་བྱ་ལ་སྤྱི་མཚན་དགོས་ཀྱང་དངོས་སུ་བརྗོད་པ་ལ་མི་དགོས་པའི་ཞིབ་ཆ་གནང་ནས་འགྲེལ་ལོ། སྤྲོ་
ཚུལ་ནི། རང་མཚན་དོན་དམ་པར་སྒྲའི་དངོས་ཀྱི་བརྗོད་བྱ་ཡིན་པར་ཐག ལེགས་བཤད་སྙིང་བོའི་
མཆན་གུང་ཐང་རིན་པོ་ཆེས་མཛད་པ་ལས། འདུས་བྱས་རྣམས་དོན་དམ་པར་སྒྲ་རྟོག་གི་ཡུལ་ཡང་ཡིན་
- 92 -



—ལེའུ་གསུམ་པའི་མཆན།
པས། ཞེས་གསུངས་པའི་ཕྱིར། འདོད་མི་ནུས་ཏེ། འདུལ་བའི་མཐའ་དཔྱོད་ལས། ཚུལ་ཁྲིམས་དོན་
དམ་པར་སྒྲས་བརྗོད་པར་ཐལ། དེས་དེ་མངོན་སུམ་དུ་བརྗོད་པའི་ཕྱིར། རྟགས་ཁས། ཁྱབ་ཅིང།
འདོད་མི་རིགས་པར་ཐལ། ཞེས་པ་ནས། སྒྲུབ་འཇུག་གི་སྒྲ་རྟོག་གཉིས་མེད་པའི་ཕྱིར། ཞེས་གསུངས་
པའི་ཕྱིར། གཞན་ཡང་
། ཐར་ལམ་གསལ་བྱེད་ལས། དོན་དམ་པར་བརྡའི་ཡུལ་མིན་པའི་དོན་ཡང་རང་
མཚན་མངོན་སུམ་དུ་སྣང་བ་ལྟར་མིན་པ་དོན་གྱི་ཆ་ཤས་ཀྱི་སྤྱི་ཤར་ནས། དེའི་དེ་མ་ཡིན་རྣམ་པར་བཅད་
པའི་སེལ་བའི་སྒོ་ནས་ཡུལ་ལ་འཇུག་དགོས་ཤིང་དངོས་པོའི་གནས་ལུགས་ལ་མ་གྲུབ་པའི་དོན་བཟོས་ནས་
རྣམ་གཞག་བྱེད་པས། དངོས་པོའི་གནས་ལུགས་ཁོ་ནའི་དབང་གིས་ཞུགས་པ་མིན་པའི་དོན་ནོ། །ཞེས་
གསུངས་པའི་ཕྱིར། སྨྲས་པ། ཀུན་མཁྱེན་ལེགས་བཤད་འོད་དཀར་ཟེགས་མ་ཡིས། །བློ་གྲོས་ཀུ་མུཏ་
འཛུམ་པའི་ལྡིང་ཁང་ནས། །ལེགས་ཉེས་འོག་འགྱུའི་རི་མོའི་ཟིལ་མངར་འདི། །སྐལ་མཉམ་གྲོགས་
བཟང་དགྱེས་པའི་སྐྱེས་སུ་བཏེགས། །ཞེས་ལེའུ་ཕྱི་མ་གཉིས་ཀྱི་མཆན་འགྲེལ་འདི་ནི་སློབ་གཉེར་བ་དགེ་
འདུན་དར་རྒྱས་ཀྱིས་ཡང་དང་ཡང་དུ་བསྐུལ་བའི་ངོ་མ་ལྡོག་ཙམ་དུ། ལེགས་བཤད་སྨྲ་བའི་ཟླ་བའམ།
དཀོན་མཆོག་རྒྱ་མཚོར་འབོད་པས་རབ་གནས་མེ་ཕག( ༢༠༠༧) ལོའི་མགོ་ཟླའི་ཚེས་བཅོ་ལྔར་མཇུག་
རྫོགས་པར་བྲིས་པའོ།
- 93 -



རྩོམ་སྒྲིག་འགན་འཁུར་པ།
# {# ཡྻོ ##.
སྒྲོལ་མ་སྐྱིད།
卓玛吉
༄༅། །རྣམ་འགྲེལ་མཐའ་དཔྱོད་ཀྱི་མཆན་འགྲེལ་ཀུན་མཁྱེན་
ཞལ་ལུང་ཞེས་བྱ་བ་བཞུགས་སོ། །
རྩོམ་པ་པོ།
དཔེ་སྐྲུན་མཁན།
འགྲེམས་སྤེལ་མཁན
གནས་ཡུལ།
སྦྲག་སྲིད་མང་གྲངས།
ཁ་པར་ཨང་གྲངས།
བརྒྱུད་འཚོང་མཁན།
པར་འདེབས་མཁན།
དེབ་ཚད།།
དཔར་ཤོག
པར་གཞི་སྒྲིག་ཐེངས།
དཔར་ཐེངས།
དཔར་གྲངས།
རིན་གོང་། །
རྒན་གྱའི་དཀོན་མཆོག་རྒྱ་མཚོ།
མི་རིགས་དཔེ་སྐྲུན་ཁང་།
མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
པེ་ཅིན་གྲོང་ཁྱེར་ཧོ་ཕིང་ལི་བྱང་ལམ་ཨང་14པ།
100013
010--64227665
རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་། །
སན་ཧོ་གྲོང་ཁྱེར་ཧྭ་ཏུང་པར་འདེབས་ཚད་ཡོད་ཀུང་སི།
85)mmxl368nn l/32
3.12s
2013ལོའི་ཟླ་12པར་པར་གཞི་དང་པོ་བསྒྲིགས།
2013ལོའི་ཟླ་12པར་པེ་ཅིན་དུ་པར་ཐེངས་དང་པོ་བརྒྱབ་
(000l-l001
སྒོར་8.00
jsBN 978-7-105-13ji2-2:H • s98 (བོད། 263 ）



图书在版编目(CIP)数据
《释量论》明析释 :藏文/黄曲坚持客.- 北京:民
族出版社,2013.11
ISBN 978-7-105-130122
因明(印度逻辑)一注
1.
释一藏
释… II. … III.
11.0B81-093.51
中国版本图书馆 CIP数据核字(2013)第272954号
出版发行:民族出版社出版发行
址:北京市和平里北街14号
編:100013
Hit: http://www.e56.com.cn
时:三河市华东印刷行限公司
销:各地新华书店经销
次: 2013年12月第1版
次:2013年12月北京第1次印刷
本:850bian X1168nan 32
*:3.125
印 数 :00(1-1070
定 价 :8.00 元
ISBN 9787 105 13012 2 • 598〈藏 253)
地邮网印经版印印印
该持有印装质问题,请与本社发行部联系退还
(編輯完山话:010-58130072 发行部电话:010-64227665)
